bdag lus gaṅ la chags pa yis | | ’jigs gnas chuṅ la ’jigs skye ba | |’jigs pa skye ba’i lus
de la | | su źig dgra bźin sdaṅ mi phyed | |

lus gaṅ bkres daṅ skom sogs nad | | gso ba’i cho ga byed ’dod pas | |bya daṅ ña daṅ ri dags
dag | | gsod par byed ciṅ lam sgugs byed | |

gaṅ źig khe daṅ rim gro’i phyir | | pha daṅ ma yaṅ gsod byed ciṅ | |bkon mchog gsum gyi dkor
brkus nas | | des ni mnar med bsreg ’gyur na | |

mkhas pa su źig lus de la | | ’dod ciṅ bsruṅ daṅ mchod byed kyi | |’di la su źig dgra bźin du
| | blta bar mi byed brñas mi byed | |

gal te byin na ci spyad ces | | bdag don sems pa ’dre yi tshul | |gal te spyad na ci sbyin ces
| | gźan don sems pa lha yi chos | |

bdag phyir gźan la gnod byas na | | dmyal la sogs par gduṅs par ’gyur | |gźan phyir bdag la
gnod byas na | | phun sum tshogs pa thams cad ’thob | |

bdag ñid mtho bar ’dod pa des | | ṅan ’gro ṅan daṅ glen par ’gyur | |de ñid gźan la spo byas
na | | bde ’gro rim gro ’thob par ’gyur | |

bdag gi don du gźan bkol na | | bran la sogs pa myoṅ bar ’gyur | |gźan gyi don du bdag spyad
na | | rje dpon ñid sogs myoṅ bar ’gyur | |

’jig rten bde ba ji sñed pa | | de kun gźan bde ’dod las byuṅ | |’jig rten sdug bsṅal ji sñed
pa | | de kun raṅ bde ’dod las byuṅ | |

maṅ du bśad lta ci źig dgos | | byis pa raṅ gi don byed daṅ | |thub pa gźan gyi don mdzad pa
| | ’di gñis kyi ni khyad par ltos | |

bdag bde gźan gyi sdug bsṅal dag | | yaṅ dag brje ba ma byas na | |saṅs rgyas ñid du mi ’grub
ciṅ | | ’khor ba na yaṅ bde ba med | |

’jig rten pha rol phar źog gi | | bran g-yog las mi byed pa daṅ | |rje dpon rṅan pa mi ster
ba’i | | tshe ’di’i don yaṅ ’grub mi ’gyur | |

mthoṅ daṅ ma mthoṅ bde ’grub pa’i | | phun sum bde skyid yoṅs bor źiṅ | |gźan la sdug bsṅal
byas pa’i rgyus | | rmoṅs pas sdug bsṅal mi bzad len | |

’jig rten dag na ’tshe ba gaṅ yod daṅ | | ’jigs daṅ sdug bsṅal ji sñed yod gyur pa | |de kun
bdag tu ’dzin pa las byuṅ na | | ’dre chen des ko bdag la ci źig bya | |

bdag ñid yoṅs su ma btaṅ na | | sdug bsṅal spaṅ bar mi nus te | |ji ltar me ni ma btaṅ na |
| sreg pa spoṅ bar mi nus bźin | |

de ltar bdag gnod źi ba daṅ | | gźan gyi sdug bsṅal źi bya’i phyir | |bdag ñid gźan la gtaṅ
bya daṅ | | gźan rnams bdag bźin gzuṅ bar bya | |

bdag ni gźan gyi dbaṅ gyur ces | | yid khyod ṅes par śes gyis la | |sems can kun don ma gtogs
par | | da ni khyod kyis gźan mi bsam | |

gźan dbaṅ mig la sogs pa yis | | raṅ don sgrub par rigs ma yin | |de don mig la sogs pa yis
| | de la log par bya mi rigs | |

des na sems can gtsor bya ste | | bdag gi lus la ci mthoṅ ba | |de daṅ de ni phrogs nas kyaṅ
| | gźan dag la ni phan par spyod | |

dman sogs bdag tu byas pa daṅ | | gźan ñid du ni bdag byas nas | |rnam rtog med pa’i sems kyis
su | | phrag dog ’gran daṅ ṅa rgyal bsgom | |

