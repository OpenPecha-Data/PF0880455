bdag ni bde daṅ bral gyis te | | gźan gyi sdug bsṅal bdag la sbyor | |gaṅ tshe ’di ni ci byed
ces | | bdag gi skyon la brtag par gyis | |

gźan gyis ñes pa byas pa yaṅ | | raṅ gi skyon du bsgyur byos la | |bdag gi ñes pa chuṅ byas
kyaṅ | | skye bo maṅ la rab tu śogs | |

gźan gyi grags pa lhag brjod pas | | raṅ gi grags pa zil gyis non | |bdag ni bran gyi tha ma
ltar | | don rnams kun la bkol bar gyis | |

’di ni skyon can raṅ bźin te | | glo bur yon tan chas mi bstod | |’di yi yon tan ci nas kyaṅ
| | ’gas kyaṅ mi śes de ltar gyis | |

mdor na bdag gi don gyi phyir | | khyod kyis gźan la gnod byas gaṅ | |gnod de sems can don gyi
phyir | | bdag ñid la ni ’bab par gyis | |

’di ni gña’ drag ’gyur tshul du | | śed bskyed par ni mi bya ste | |bag ma gsar ba’i tshul bźin
du | | ṅo tsha ’jigs daṅ bsdams te bźag | |

de bya de ltar gnas bya źiṅ | | de ltar khyod kyis mi bya ba | |de ltar ’di ni dbaṅ bya ste
| | de las ’das na tshar gcad bya | |

’on te de ltar gdams kyaṅ ni | | sems khyod de ltar mi byed na | |khyod la ñes pa kun bsten
pas | | khyod ñid tshar gcad bya bar zad | |

khyod kyis kho bo gar brlag pa’i | | sṅon gyi dus de gźan yin te | |ṅas mthoṅ ṅa khyod gaṅ du
’gro | | khyod kyi dregs pa kun gźom bya | |

da duṅ bdag la raṅ gi don | | yod sñam sems pa de dor cig | |bdag gis gźan la khyod btsoṅ gis
| | skyo bar ma sems źo śa phul | |

gal te bag med gyur nas khyod | | sems can rnams la ma byin na | |khyod kyis kho bo dmyal ba
yi | | sruṅ ma rnams la byin du ṅes | |

de ltar khyod kyis re lta źig | | kho bo byin pas yun riṅs sdug | |ṅa ni khon rnams dran byas
te | | khyod kyis raṅ don sems pa gźom | |

de ste bdag ni dga’ ’dod na | | raṅ la bdag gis dgar mi bya | |de ste bdag ni bsruṅ ’dod na
| | gźan dag rtag tu bsruṅ bar bya | |

ji lta ji ltar lus ’di ni | | yoṅs su skyoṅ bar byed gyur pa | |de lta de ltar śin tu ni | |
bze re can gyur ñid du lhuṅ | |

de ltar lhuṅ ba de yi yaṅ | | ’dod pa sa ’di thams cad kyis | |rdzogs par nus pa yod min na
| | de yi ’dod pa sus byed nus | |

nus med ’dod pa ñon moṅs daṅ | | bsam pa ñams pa’aṅ skye bar ’gyur | |gaṅ źig kun la ltos med
pa | | de yi phun tshogs zad mi śes | |

de bas lus kyi ’dod pa ni | | ’phel phyir skabs dbye mi bya ste | |gaṅ źig yid ’oṅ mi ’dzin
pa | | de ni dṅos po bzaṅ po yin | |

tha mar thal ba’i mthar gtugs śiṅ | | mi g-yo gźan gyis bskyod bya ba | |mi gtsaṅ gzugs ni mi
bzad pa | | ’di la ci phyir bdag tu ’dzin | |

gson nam yaṅ na śi yaṅ bla’i | | bdag la ’khrul ’khor ’dis ci bya | |boṅ sogs ’di khyad ci yod
na | | kyi hud ṅa rgyal sel mi byed | |

lus kyi kha ta byas pa yis | | don med sdug bsṅal ñer bsags nas | |rjes su chags daṅ khoṅ khro
ba | | śiṅ mtshuṅs ’di la ci źig bya | |

