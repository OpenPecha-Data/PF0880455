skad cig gcig byas sdig pas kyaṅ | | bskal par mnar med gnas ’gyur na | |thog med ’khor bar
bsags sdig gis | | bde ’gror mi ’gro smos ci dgos | |

de tsam kho na myoṅ gyur nas | | de ni rnam thar mi ’gyur te | |’di ltar de ni myoṅ bźin du
| | sdig pa gźan dag rab tu skye | |

’di ’dra’i dal ba rñed gyur nas | | bdag gis dge goms ma byas na | |’di las bslus pa gźan med
de | | ’di las rmoṅs pa’aṅ gźan med do | |

gal te bdag gis de rtogs nas | | rmoṅs pas phyis kyaṅ sgyid lug na | |’chi bar ’gyur ba’i dus
kyi tshe | | mya ṅan chen po ldaṅ bar ’gyur | |

dmyal me bzod dkas dus riṅ du | | bdag gi lus la bsregs gyur na | |’gyod pa mi bzad me ’bar
bas | | sems gduṅ ’gyur ba gdon mi za | |

śin tu rñed dka’ phan pa’i sa | | ji źig ltar te rñed gyur nas | |bdag ñid śes daṅ ldan bźin
du | | phyir yaṅ dmyal ba der khrid na | |

sṅags kyis rmoṅs par byas pa bźin | | bdag la ’dir sems med du zad | |cis rmoṅs bdag kyaṅ ma
śes te | | bdag gi khoṅ na ci źig yod | |

źe sdaṅ sred sogs dgra rnams ni | | rkaṅ lag la sogs yod min la | |dpa’ mdzaṅs min yaṅ ji źig
ltar | | de dag gis bdag bran bźin byas | |

bdag gi sems la gnas bźin du | | dga’ mgur bdag la gnod byed pa | |de la’aṅ mi khro bzod pa
ni | | gnas min bzod pa smad pa’i gnas | |

gal te lha daṅ lha min rnams | | thams cad bdag la dgrar laṅs kyaṅ | |de dag gis kyaṅ mnar med
pa’i | | me naṅ khrid ciṅ ’jug mi nus | |

ñon moṅs stobs can dgra ’dis ni | | gaṅ daṅ phrad na ri rab kyaṅ | |thal ba yaṅ ni mi lus pa
| | der bdag skad cig gcig la ’dor | |

bdag gi ñon moṅs dgra bo gaṅ | | dus riṅ thog mtha’ med pa ltar | |dgra gźan kun kyaṅ de lta
bur | | yun riṅ thub pa ma yin no | |

mthun par rim gro bsten byas na | | thams cad phan daṅ bde byed la | |ñon moṅs rnams ni bsten
byas na | | phyir źiṅ sdug bsṅal gnod pa byed | |

de ltar yun riṅ rgyun chags dgrar gyur pa | | gnod pa’i tshogs rab ’phel ba’i rgyu gcig pu |
|bdag gi sñiṅ la ṅes par gnas ’cha’ na | | ’khor bar ’jigs med dga’ bar ga la ’gyur | |

’khor ba’i brtson ra’i sruṅ mas dmyal sogs su | | gsod byed gśed mar gyur pa ’di dag ni | |gal
te blo gnas chags pa’i dra ba na | | gnas na bdag la bde ba ga la yod | |

de ltar ji srid bdag gis dgra ’di mṅon sum du | | ṅes par ma bcom de srid bdag ’dir brtson mi
’dor | |re źig gnod byed chuṅ ṅu la yaṅ khros gyur pa | | ṅa rgyal bdo rnams de ma bcom
par gñid mi ’oṅ | |

raṅ bźin ’chi bas sdug bsṅal gyur pa’i ñon moṅs dag | | g-yul ṅor mdar tshe nan gyis gźom par
’dod pa yaṅ | |mda’ mduṅ mtshon gyis phog pa’i sdug bsṅal khyad bsad nas | | don ma grub
par phyir phyogs ’byer bar mi byed na | |

rtag tu sdug bsṅal kun gyi rgyur gyur pa | | raṅ bźin dgra des gźom brtson bdag la deṅ | |sdug
bsṅal brgya phrag rgyur gyur gaṅ gis kyaṅ | | yi chad sgyid lug mi ’gyur smos ci dgos |
|

don med dgra yis rma srol btod pa yaṅ | | lus la rgyan daṅ ’dra bar srel byed na | |don chen
sgrub phyir yaṅ dag brtson gyur pa | | bdag la sdug bsṅal ci phyir gnod byed yin | |

ña pa gdol pa źiṅ pa la sogs pa | | raṅ gi ’tsho ba tsam źig sems pa yaṅ | |graṅ daṅ tsha la
sogs pa’i gnod bzod na | | ’gro ba bde phyir bdag lta cis mi bzod | |

