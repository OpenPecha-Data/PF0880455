dbyug pa la sogs dṅos bkol te | | gal te ’phen pa la khro na | |de yaṅ źe sdaṅ gis sbad pas
| | ñes na źe sdaṅ la khro rigs | |

bdag gis sṅon chad sems can la | | ’di ’dra ba yi gnod pa byas | |de bas sems can ’tshe byed
pa | | bdag la gnod pa ’di ’byuṅ rigs | |

de yi mtshon daṅ bdag gi lus | | gñi ga sdug bsṅal rgyu yin te | |des mtshon bdag gi lus phyuṅ
na | | gaṅ źig la ni khro bar bya | |

śu ba mi yi gzugs ’dra ba | | reg tu mi bzod sdug bsṅal can | |sred mdoṅs bdag gis bzuṅ gyur
na | | de la gnod pa su la khro | |

byis pa sdug bsṅal mi ’dod ciṅ | | sdug bsṅal rgyu la brkam pas na | |raṅ gi ñes pas gnod gyur
pa | | gźan la bkon du ci źig yod | |

dper na dmyal ba’i sruṅ ma daṅ | | ral gri lo ma’i nags tshal ltar | |raṅ gi las kyis ’di bskyed
ba | | gaṅ źig la ni khro bar bya | |

bdag gi las kyis bskul byas nas | | bdag la gnod byed rnams ’byuṅ ste | |des ni sems can dmyal
doṅ na | | bdag gis de dag ma brlag gam | |

’di dag la ni rten bcas nas | | bzod pas bdag sdig maṅ du ’byuṅ | |bdag la brten nas de dag
ni | | yun riṅ sdug bsṅal dmyal bar ’doṅ | |

bdag ni de la gnod byed la | | de dag bdag la phan ’dogs na | |phyin ci log tu ci yi phyir |
| ma ruṅs sems khyod khro bar byed | |

gal te bdag la bsam pa yi | | yon tan yod na dmyal mi ’gro | |gal te bdag gis bdag bsruṅs na
| | de dag la ’dir ci źig byuṅ | |

’on te lan du gnod byas na | | de dag bsruṅs par ma gyur la | |bdag gi spyod pa’aṅ ñams par
’gyur | | des na dka’ thub źig par ’gyur | |

yid ni lus can ma yin pas | | sus kyaṅ gaṅ du’aṅ gźom mi nus | |lus la mṅon par źen pas na |
| lus ni sdug bsṅal dag gis gnod | |

brñas daṅ tshig rtsub smra ba daṅ | | mi sñan pa yi tshig de yis | |lus la gnod par mi ’gyur
na | | sems khyod ci phyir rab tu khro | |

gźan dag bdag la mi dga’ ba | | des ni tshe ’di’am tshe gźan la | |bdag la za bar mi byed na
| | bdag ni ci phyir de mi ’dod | |

rñed pa’i bar chad byed pa’i phyir | | gal te ’di bdag mi ’dod na | |bdag gi rñed pa ’dir ’dor
gyi | | sdig pa dag ni brtan par gnas | |

bdag ni deṅ ñid śi yaṅ bla’i | | log ’tshos yun riṅ gson mi ruṅ | |bdag lta yun riṅ gnas gyur
kyaṅ | | ’chi ba’i sdug bsṅal de ñid yin | |

rmi lam lo brgyar bde myoṅ nas | | sad par gyur pa gaṅ yin daṅ | |gźan źig yud tsam bde myoṅ
nas | | sad par gyur pa gaṅ yin pa | |

sad pa de dag gñi ga la’aṅ | | bde ba de ni phyir ’oṅ med | |tshe riṅ tshe thuṅ gñi ga yaṅ |
| ’chi ba’i dus su de ’drar zad | |

rñed pa maṅ po thob gyur te | | yun riṅ dus su bde spyad kyaṅ | |chom pos phrogs pa ji bźin
du | | sgren mo lag pa stoṅ par ’gro | |

gal te rñed pas gson gyur na | | sdig zad bsod nams bya źe na | |rñed pa’i don du khros gyur
na | | bsod nams zad sdig mi ’gyur ram | |

