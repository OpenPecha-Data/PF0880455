re źig bdag gi rjer gyur ñid kyaṅ ni | | gaṅ phyir raṅ gi sku la’aṅ mi gzigs pa | |de la rmoṅs
pa bdag gis ji ltar na | | ṅa rgyal bya źiṅ bran gyi dṅos mi bya | |

gaṅ dag bde bas thub rnams dgyes ’gyur źiṅ | | gaṅ la gnod na mi dgyes ’byuṅ ’gyur ba | |de
dag dga’ bas thub pa kun dgyes śiṅ | | de la gnod byas thub la gnod pa byas | |

ji ltar lus la kun nas me ’bar ba | | ’dod pa kun gyis yid bder mi ’gyur ba | |de bźin sems
can gnod pa byas na yaṅ | | thugs rje che rnams dgyes pa’i thabs med do | |

de bas bdag gis ’gro la gnod byas pas | | thugs rje che kun mi dgyes gyur pa gaṅ | |sdig de
de riṅ so sor bśags bgyi yis | | mi dgyes gaṅ lags de thub bzod par gsol | |

de bźin gśegs rnams dgyes par bgyi slad du | | deṅ nas bzuṅ nas ’jig rten bran du mchi | |’gro
maṅ rdog pas bdag gi spyir ’tshog gam | | ’gums kyaṅ mi bsṅo ’jig rten mgon dgyes mdzod
| |

’gro ba ’di kun thugs rje’i bdag can des | | bdag tu mdzad pa ’di la the tshom med | |sems can
ṅo bor mthoṅ ba ’di dag ñid | | mgon de bdag ñid ci phyir gus mi byed | |

’di ñid de bźin gśegs pa mñes byed yin | | raṅ don yaṅ dag sgrub pa’aṅ ’di ñid do | |’jig rten
sdug bsṅal sel ba’aṅ ’di ñid de | | de ltas bdag gis rtag tu de ñid bya | |

dper na rgyal po’i mi ’ga’ źig | | skye bo maṅ la gnod byed kyaṅ | |skye bo mig rgyaṅ riṅ po
dag | | nus kyaṅ phyir gnod mi byed de | |

’di ltar de gcig ma yin gyi | | rgyal po’i mthu stobs de yi mthu | |de bźin gnod byed ñam chuṅ
ba | | ’ga’ yaṅ khyad du gsad mi bya | |

’di ltar dmyal ba’i sruṅ ma daṅ | | thugs rje ldan rnams de yi dpuṅ | |de ltar dmaṅs kyis rgyal
gtum bźin | | sems can rnams ni mgu bar bya | |

rgyal po lta źig khros na yaṅ | | sems can mi mgu byas pa yis | |myoṅ bar ’gyur ba gaṅ yin pa
| | dmyal ba’i gnod pa des byed dam | |

rgyal po lta źig mgu na yaṅ | | sems can mgu bar byas pa yis | |’thob par ’gyur ba gaṅ yin pa
| | saṅs rgyas ñid sbyin mi srid do | |

sems can mgu las byuṅ ba yi | | ma ’oṅs saṅs rgyas ’grub lta źog | |tshe ’di ñid la dpal chen
daṅ | | grags daṅ skyed ’gyur cis ma mthoṅ | |

’khor tshe bzod pas mdzes sogs daṅ | | nad med pa daṅ grags pa yis | |śin tu yun riṅ ’tsho ba
daṅ | | ’khor los sgyur ba’i bde rgyas thob | |

byaṅ chub sems dpa’i spyod pa la ’jug pa las | bzod pa bstan pa źes bya ba ste le’u drug pa’o
||

