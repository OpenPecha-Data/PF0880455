ci nas tiṅ ’dzin brtson pa ni | | skad cig gcig kyaṅ mi ’chor bar | |bdag gi yid ’di gar spyod
ces | | de ltar yid la so sor brtag | |

’jigs daṅ dga’ ston sogs ’brel bar | | gal te mi nus ci bder bya | |’di ltar sbyin pa’i dus
dag tu | | tshul khrims btaṅ sñoms bya bar gsuṅs | |

gaṅ źig bsams te byar brtsams pa | | de las gźan du mi bsam ste | |der gtad pa yi bsam pa yis
| | de ñid re źig bsgrub par bya | |

de lta na ni kun legs byas | | gźan du gñi gar mi ’gyur ro | |śes bźin ma yin ñe ñon moṅs |
| de lta na ni ’phel mi ’gyur | |

bre mo’i gtam ni sna tshogs daṅ | | ṅo mtshar ltad mo rnam maṅ po | |kun la ’jug par gyur pa
na | | de la chags pa spaṅ bar bya | |

don med sa rko rtswa gcod daṅ | | sa ris ’dri sogs byed gyur na | |bde gśegs bslab pa dran byas
nas | | skrag pas de yi mod la dor | |

gaṅ tshe bskyod par ’dod gyur tam | | smra bar ’dod par gyur na yaṅ | |daṅ por raṅ gi sems brtags
nas | | brtan pas rig pa ldan par bya | |

gaṅ tshe raṅ yid chags pa daṅ | | khro bar ’dod pa de yi tshe | |las su mi bya smra mi bya |
| śiṅ bźin du ni gnas par bya | |

dgod daṅ ga źar bcas pa’am | | gal te ṅa rgyal rgyags ldan pa’am | |mtshaṅ ’bru ba yi bsam pa
daṅ | | gal te skyor ’byin slu sems sam | |

gaṅ tshe bdag bstod lhur len pa’am | | gźan la smod pa ñid daṅ ni | |gśe bcas ’gyod daṅ bcas
gyur pa | | de tshe śiṅ bźin gnas par bya | |

rñed daṅ bkur sti grags ’dod pa’am | | g-yog ’khor don du gñer ’dod pa’am | |bdag sems rim gro
’dod gyur na | | de tshe śiṅ bźin gnas par bya | |

gźan don yal bar ’dor ba daṅ | | raṅ don gñer bar ’dod pa daṅ | |smra bar ’dod pa’i sems byuṅ
na | | des ni śiṅ bźin gnas par bya | |

mi bzod le lo ’jigs pa daṅ | | de bźin spyi rtol mu cor daṅ | |raṅ gi phyogs źen sems byuṅ na
| | de tshe śiṅ bźin gnas par bya | |

de ltar kun nas ñon moṅs daṅ | | don med brtson pa’i yid brtags nas | |de tshe dpa’ bos gñen
po yis | | de ni brtan por gzuṅ bar bya | |

śin tu ṅes daṅ rab dad daṅ | | brtan daṅ lus daṅ źe sar bcas | |ṅo tsha śes daṅ ’jigs bcas daṅ
| | źi źiṅ gźan dga’ byed la brtson | |

phan tshun mi mthun byis pa yi | | ’dod pa rnams kyis mi skyo źiṅ | |ñon moṅs skyes pa ’di dag
gi | | sems ’di byuṅ sñam brtser ldan daṅ | |

kha na ma tho med dṅos la | | bdag daṅ sems can dbaṅ byas śiṅ | |sprul pa bźin du ṅa med par
| | yid ’di rtag tu gzuṅ bar bya | |

riṅ źig lon nas dal ba’i mchog | | thob pa yaṅ daṅ yaṅ bsams nas | |sems de lta bur ri rab ltar
| | rab tu mi g-yo gzuṅ bar bya | |

bya rgod śa la chags pa yis | | phan tshun kun du bśal khrid kyaṅ | |yid khyod mi dgar mi byed
na | | da lta ci phyir kha ta byed | |

lus ’di bdag gir gzuṅ byas nas | | yid khyod ci phyir sruṅ bar byed | |khyod daṅ ’di gñis so
so na | | des ko khyod la ci źig bya | |

