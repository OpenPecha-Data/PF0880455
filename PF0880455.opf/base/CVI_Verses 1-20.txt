|| bskal pa stoṅ du bsags pa yi | | sbyin daṅ bde gśegs mchod la sogs | |legs sbyad gaṅ yin
de kun yaṅ | | khoṅ khro gcig gis ’joms par byed | |

źe sdaṅ lta bu’i sdig pa med | | bzod pa lta bu’i dka’ thub med | |de bas bzod la nan tan du
| | sna tshogs tshul du bsgom par bya | |

źe sdaṅ zug rṅu’i sems ’chaṅ na | | yid ni źi ba ñams mi myoṅ | |dga’ daṅ bde ba’aṅ mi ’thob
la | | gñid mi ’oṅ źiṅ brtan med ’gyur | |

gaṅ dag nor daṅ bkur sti yis | | drin byin de la brten gyur pa | |de dag kyaṅ ni sdaṅ ldan pa’i
| | rje dpon de la gsod par rgol | |

de yis mdza’ bśes skyo bar ’gyur | | sbyin pas bsdus kyaṅ bsten mi byed | |mdor na khro ba ’dir
gnas pa | | de ni ’ga’ yaṅ yod ma yin | |

khro ba’i dgra yis de la sogs | | sdug bsṅal dag ni byed par ’gyur | |gaṅ źig bsgrims te khro
’joms pa | | de ni ’di daṅ gźan du bde | |

mi ’dod byas daṅ ’dod pa yi | | gegs byas pa la byuṅ gyur pa | |yid mi bde ba’i zas rñed nas
| | źe sdaṅ brtas te bdag ’joms so | |

de ltas bdag gis dag bo de’i | | zas ni rnam par gźom par bya | |’di ltar bdag la gnod pa las
| | dgra ’di la ni las gźan med | |

ci la bab kyaṅ bdag gis ni | | dga’ ba’i yid ni dkrugs mi bya | |mi dga’ byas kyaṅ ’dod mi ’grub
| | dge ba dag ni ñams par ’gyur | |

gal te bcos su yod na ni | | de la mi dgar ci źig yod | |gal te bcos su med na ni | | de la
mi dga’ byas ci phan | |

bdag gam bdag gi bśes rnams la | | sdug bsṅal brñas daṅ tshig rtsub daṅ | |mi sñan źes bya mi
’dod de | | dgra la de las bzlog pas so | |

bde ba’i rgyu ni res ’ga’ ’byuṅ | | sdug bsṅal rgyu ni śin tu maṅ | |sdug bsṅal med par ṅes
’byuṅ med | | de bas sems khyod brtan par mnos | |

dka’ zlog dad daṅ ka rna pa | | bsreg daṅ bcad sogs tshor ba ni | |don med bzod byed thar pa
yi | | don du bdag go ci phyir sṅar | |

goms ni sla bar mi ’gyur ba’i | | dṅos de gaṅ yaṅ yod ma yin | |de bas gnod pa chuṅ goms pas
| | gnod pa chen po bzod par byos | |

sbrul daṅ śa sbraṅ dag daṅ ni | | bkres skom la sogs tshor ba daṅ | |g-yan pa la sogs bcas pa
yi | | don med sdug bsṅal cis ma mthoṅ | |

tsha graṅ char daṅ rluṅ sogs daṅ | | nad daṅ ’chiṅ daṅ rdeg sogs la | |bdag gis bze re mi bya
ste | | de ltar byas na gnod pa ’phel | |

la la bdag gis khrag mthoṅ na | | dpa’ brtan lhag par skye ’gyur yod | |la la gźan gyi khrag
mthoṅ na | | bog ciṅ brgyal bar ’gyur ba yod | |

de ni sems kyi ṅaṅ brtan daṅ | | sdar ma’i tshul las gyur pa yin | |de bas gnod pa khyad bsad
ciṅ | | sdug bsṅal rnams kyis mi tshugs byos | |

mkhas pas sdug bsṅal byuṅ yaṅ ni | | sems kyi rab daṅ rñog mi bya | |ñon moṅs rnams daṅ g-yul
’gyed la | | g-yul ’gyed tshe na gnod pa maṅ | |

sdug bsṅal thams cad khyad bsad nas | | źe sdaṅ la sogs dgra ’joms pa | |de dag rgyal byed dpa’
bo ste | | lhag ma ro la gsod pa’o | |

