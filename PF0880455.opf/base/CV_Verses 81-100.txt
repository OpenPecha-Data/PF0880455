rtag par mṅon źen gyis bslaṅ ba’am | | gñen po yis ni bslaṅ ba ñid | |yon tan daṅ ni phan ’dogs
źiṅ | | sdug bsṅal ba la dge chen ’gyur | |

mkhas śiṅ ldaṅ daṅ ldan byas nas | | las rnams bdag gis rtag tu bya | |las rnams kun la su la
yaṅ | | ltos par bya ba ma yin no | |

sbyin pa’i pha rol phyin la sogs | | goṅ nas goṅ du khyad źugs spyad | |chuṅ ṅu’i phyir ni che
mi gtaṅ | | gtso cher gźan gyi don bsam mo | |

de ltar rig byas gźan don la | | rtag tu brtson par gnas par bya | |thugs rje mṅa’ ba riṅ gzigs
pas | | bkag pa rnams kyaṅ de la gnaṅ | |

log par lhuṅ daṅ mgon med daṅ | | brtul źugs gnas la bgo bya źiṅ | |ran pa tsam du bza’ bya
ste | | chos gos gsum ma gtogs pa sbyin | |

dam pa’i chos ni spyod pa’i lus | | phran tshegs ched du gnod mi bya | |de ltar byas na sems
can gyi | | bsam pa myur du rdzogs par ’gyur | |

sñiṅ rje’i bsam pa ma dag par | | lus ’di gtaṅ bar mi bya ste | |ci nas ’di daṅ gźan du yaṅ
| | don chen sgrub pa’i rgyur gtaṅ ṅo | |

ma gus pa la chos mi bśad | | mi na bźin du mgo dkris daṅ | |gdugs daṅ ’khar ba mtshon thogs
daṅ | | mgo bo g-yogs pa dag la min | |

dman la zab daṅ rgya che daṅ | | skyes pa med par bud med min | |dman daṅ mchog gi chos rnams
la | | mtshuṅs par gus pas kun du spyad | |

rgya chen chos kyi snod gyur pa | | dman pa’i chos la sbyar mi bya | |spyod pa yoṅs su dor mi
bya | | mdo daṅ sṅags kyis ’drid mi bya | |

so śiṅ daṅ ni mchil ma dag | | dor ba na ni dgab par bya | |gci la sogs pa’aṅ loṅs spyod pa’i
| | chu daṅ thaṅ la dor ba smad | |

kha bkaṅ ba daṅ sgra bcas daṅ | | kha gdaṅs nas ni bza’ mi bya | |rkaṅ pa brkyaṅ ste mi ’dug
ciṅ | | lag pa mñam par mi mñe’o | |

bźon pa mal stan gnas dag tu | | bud med gźan daṅ gcig mi bya | |’jig rten ma dad gyur pa kun
| | mthoṅ daṅ dris te spaṅ bar bya | |

sor mos brda ni mi bya ste | | gus daṅ bcas pas g-yas pa yi | |lag pa dag ni kun gyis kyaṅ |
| lam yaṅ de ltar bstan par bya | |

lag pa śas cher bskyod min te | | cuṅ zad bskyod la sgra bsgrags pa | |se gol la sogs brda byas
te | | gźan du ma bsdams par ’gyur ro | |

mgon po mya ṅan ’das gzims ltar | | ’dod pa’i phyogs su ñal bar bya | |śes bźin myur du ldaṅ
sems la | | thog ma ñid du ṅes par sbyar | |

byaṅ chub sems dpa’i spyod pa dag | | tshad med par ni gsuṅs pa las | |sems sbyaṅ ba yi spyod
pa ni | | ṅes par de srid spyad par bya | |

ñin daṅ mtshan mo lan gsum du | | phuṅ po gsum pa gdon bya źiṅ | |rgyal daṅ byaṅ chub sems brten
pas | | ltuṅ ba’i lhag ma des źi bya | |

raṅ ṅam gźan gyi dbaṅ yaṅ ruṅ | | gnas skabs gaṅ du ci spyod kyaṅ | |bslab par gsuṅs pa gaṅ
yin pa’i | | gnas skabs de la ’bad de bslab | |

rgyal sras rnams kyis mi bslab pa | | de ni gaṅ yaṅ yod min te | |de ltar gnas pa’i mkhas pa
la | | bsod nams mi ’gyur gaṅ yaṅ med | |

