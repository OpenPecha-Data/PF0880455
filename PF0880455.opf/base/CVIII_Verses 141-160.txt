’di ni bkur byas bdag ni min | | ’di bźin bdag gis ma rñed ciṅ | |’di ni bstod byas bdag la
smod | | ’di bde ba dag ni sdug bsṅal la | |

bdag ni las rnams byed pa daṅ | | ’di ni bde ba ñid du gnas | |’di ni ’jig rten la che daṅ |
| bdag dman yon tan med par grag | |

yon tan med pas ci źig bya | | bdag kun yon tan ldan pa ñid | |gaṅ bas ’di dman de yod ciṅ |
| gaṅ bas bdag mchog de yaṅ yod | |

tshul khrims lta ba gud sogs ni | | ñon moṅs stobs kyis bdag dbaṅ min | |ci nus bdag ni gso
dgos te | | gnod pa’aṅ bdag gis daṅ du blaṅ | |

’on te bdag ’di’i gso bya min | | ci phyir bdag la brñas pa byed | |bdag la de yi yon tan gyis
| | ci bya ’di bdag yon tan can | |

ṅan ’gro gdug pa’i khar gnas pa | | ’gro la sñiṅ rje med par ’di | |phyir la yon tan rlom pa
yis | | mkhas pa dag la bdo bar ’dod | |

bdag daṅ mñam la bltas nas ni | | gaṅ gis raṅ ñid lhag bya’i phyir | |bdag gi rñed daṅ bkur
sti ni | | rtsod pa yis kyaṅ ṅes par bsgrub | |

ci nas bdag gi yon tan ni | | ’jig rten kun la bsal ba daṅ | |gźan yaṅ ’di yi yon tan gaṅ |
| sus kyaṅ thos par mi ’gyur bya | |

bdag gi skyon yaṅ sba bya źiṅ | | bdag ni mchod ’gyur ’di la min | |bdag deṅ rñed pa legs rñed
ciṅ | | bdag ni bkur ’gyur ’di la min | |

’di ni ma ruṅs byas pa la | | yun riṅ bdag ni dga’ bas lta | |’gro ba kun gyi bźad gad daṅ |
| phan tshun smod pa dag tu bya | |

ñon moṅs ’di yaṅ bdag daṅ ni | | lhan cig tu ni ’gran ces grag | |’di dag thos daṅ śes rab bam
| | gzugs rigs nor gyis mñam mam ci | |

de ltar kun la bsgrags pa yi | | bdag gi yon tan thos nas ni | |spu ldaṅ dga’ ba skye gyur pa’i
| | bde skyid la ni yoṅs su spyod | |

ci ste ’di la rñed yod kyaṅ | | gal te ṅa yi las byed na | |’di la ’tsho ba tsam byin nas |
| bdag gi stobs kyis de blaṅ bya | |

’di ni bde las ñams bya źiṅ | | bdag gi gnod daṅ rtag sbyar bya | |’di yis brgya phrag thams
cad du | | ’khor bar bdag la gnod pa byas | |

yid khyod raṅ don byed ’dod pas | | bskal pa graṅs med ’das gyur kyaṅ | |ṅal ba chen po de lta
bur | | khyod kyis sdug bsṅal ’ba’ źig bsgrubs | |

de ltar ṅes par gźan dag gi | | don la rab tu ’jug gyis daṅ | |thub pa’i bka’ ni mi slu bas
| | de yi yon tan phyis mthoṅ ’gyur | |

gal te khyod kyis sṅa dus su | | las ’di byas par gyur na ni | |saṅs rgyas phun sum bde min
pa | | gnas skabs ’di ’drar ’gyur mi srid | |

de bas ’di ltar gźan dag gi | | khu ba khrag gi thigs pa la | |khyod kyis ṅar ’dzin byas pa
ltar | | de bźin gźan la’aṅ goms par gyis | |

gźan gyi rtog chen byas nas ni | | bdag gi lus la ci snaṅ ba | |de daṅ de ñid phrogs byas nas
| | khyod kyis gźan la phan pa spyod | |

bdag skyid gźan ni mi skyid la | | bdag mtho gźan ni dma’ ba daṅ | |bdag ni phan byed gźan min
źes | | bdag la phrag dog cis mi byed | |

