|| sems can kun gyi ṅan soṅ gi | | sdug bsṅal ṅal so’i dge ba daṅ | |sdug bsṅal can dag bder
gnas la | | dga’ bas rjes su yi raṅ ṅo | |byaṅ chub rgyur gyur dge bsags pa | | de la rjes
su yi raṅ ṅo |1

lus can ’khor ba’i sdug bsṅal las | | ṅes par thar la yi raṅ ṅo | |skyob pa rnams kyi byaṅ chub
daṅ | | rgyal sras sa la’aṅ yi raṅ ṅo | |

sems can thams cad bde mdzad pa’i | | thugs bskyed dge ba rgya mtsho daṅ | |sems can phan pa
mdzad pa la | | dga’ bas rjes su yi raṅ ṅo | |

phyogs rnams kun gyi saṅs rgyas la | | thal mo sbyar te gsol ba ni | |sems can sdug bsṅal mun
’thoms la | | chos kyi sgron ma spar du gsol | |

rgyal ba mya ṅan ’da’ bźed la | | thal mo sbyar te gsol ba ni | |’gro ’di ldoṅs par mi dgod
ciṅ | | bskal pa graṅs med bźugs par gsol | |

de ltar ’di dag kun byas te | | dge ba bdag gis bsags pa gaṅ | |des ni sems can thams cad kyi
| | sdug bsṅal thams cad bsal bar śog | |

’gro ba nad pa ji srid du | | nad sos gyur gyi bar du ni | |sman daṅ sman pa ñid dag daṅ | |
de yi nad g-yog byad par śog | |

zas daṅ skom gyi char phab ste | | bkres daṅ skom pa’i sdug bsṅal bsal | |mu ge’i bskal pa bar
ma’i tshe | | bdag ni zas daṅ skom du gyur | |

sems can phoṅs śiṅ dbul ba la | | bdag ni mi zad gter gyur te | |yo byad mkho dgu sna tshogs
su | | bdun du ñe bar gnas gyur cig | |

lus daṅ de bźin loṅs spyod daṅ | | dus gsum dge ba thams cad kyaṅ | |sems can kun gyi don sgrub
phyir | | phoṅs pa med par gtaṅ bar bya | |

thams cad btaṅ bas mya ṅan ’da’ | | bdag blo mya ṅan ’das pa sgrub | |thams cad gtoṅ bar chabs
gcig la | | sems can rnams la btaṅ ba mchog | |

bdag gis lus can thams cad la | | lus ’di ci bder byin zin gyis | |rtag tu gsod daṅ smod pa’am
| | brdeg sogs ci dgar byed la rag | |

bdag gi lus la rtse byed dam | | co ’dri ga źa’i rgyu byed kyaṅ | |bdag gi lus ’di byin zin
gyis | | ’di yi kha tas ci źig bya | |

de la gnod par mi ’gyur ba’i | | las gaṅ yin pa’aṅ byed du chug | |bdag la dmigs nas nam du
yaṅ | | ’ga’ yaṅ don med ma gyur cig | |

bdag la dmigs nas gaṅ dag gi | | khro’am dad pa’i sems byuṅ ba | |de ñid rtag tu de dag gi |
| don kun ’grub pa’i rgyur gyur cig | |

gaṅ dag bdag la kha zer ram | | gźan dag gnod pa byed pa’am | |de bźin phyar ka gtoṅ yaṅ ruṅ
| | thams cad byaṅ chub skal ldan gyur | |

bdag ni mgon med rnams kyi mgon | | lam źugs rnams kyi ded dpon daṅ | |brgal ’dod rnams kyi
gru daṅ ni | | gziṅs daṅ zam pa ñid du gyur | |

gliṅ don gñer la gliṅ daṅ ni | | gnas mal ’dod la gnas mal daṅ | |bdag ni lus can bran ’dod
pa | | kun gyi bran du gyur par śog | |

yid bźin nor daṅ bum pa bzaṅ | | rig sṅags grub daṅ sman chen daṅ | |dpag bsam gyi ni śiṅ dag
daṅ | | lus can rnams kyi ’dod ’jor gyur | |

sa sogs ’byuṅ ba chen po daṅ | | nam mkha’ bźin du rtag par yaṅ | |sems can dpag tu med pa yi
| | rnam maṅ ñer ’tsho’i gźir yaṅ śog | |

