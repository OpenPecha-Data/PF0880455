sṅon chad myoṅ ste źig pa las | | bdag la lhag pa ci yod na | |bdag ni de la mṅon źen nas |
| bla ma’i bka’ daṅ ’gal bar byas | |

gson tshe ’di daṅ de bźin du | | gñen daṅ bśes pa rnam spaṅs nas | |gcig bu ga śed ’gro dgos
na | | mdza’ daṅ mi mdza’ kun ci ruṅ | |

mi dge ba las sdug bsṅal ’byuṅ | | de las ji ltar ṅes thar źes | |ñin mtshan rtag tu bdag gis
ni | | ’di ñid ’ba’ źig bsam pa’i rigs | |

bdag ni mi śes gti mug pas | | raṅ bźin kha na ma tho’am | |bcas pa’i sdig pa gaṅ yin las |
| gaṅ yaṅ ruṅ ba bgyis pa rnams | |

mgon po’i spyan sṅar mṅon sum du | | thal sbyar sdug bsṅal ’jigs sems kyis | |yaṅ daṅ yaṅ du
phyag ’tshal te | | de dag thams cad bśags par bgyi | |

’dren pa rnams kyis bdag gi sdig | | noṅs pa lags par gzuṅ du gsol | |’di ni bzaṅ po ma lags
pas | | slan chad bdag ni yoṅ mi bgyid | |

byaṅ chub sems dpa’i spyod pa la ’jug pa las | sdig pa bśags pa’i le’u ste gñis pa’o ||

