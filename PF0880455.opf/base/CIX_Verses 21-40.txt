de bźin ’ga’ źig gźan la ni | | ltos daṅ ltos med pa yaṅ mthoṅ | |sṅo ñid min la sṅon por1 de
| | bdag gis bdag ñid byas pa med | |

mar me gsal bar byed do źes | | śes pas śes te rjod byed na | |blo ni gsal ba ñid yin źes |
| gaṅ gis śes nas de skad brjod | |

gaṅ tshe ’gas kyaṅ mthoṅ min na | | gsal ba ’am ni mi gsal ba | |mo gśam bu2 mo’i ’gyiṅ bag
bźin | | de ni brjod kyaṅ don med do | |

gal te raṅ rig yod min na | | rnam śes dran par ji ltar ’gyur | |gźan myoṅ ba na ’brel pa las
| | dran ’gyur byi ba’i dug bźin no | |

rkyen gźan dag daṅ ldan pa ni | | mthoṅ phyir raṅ ñid rab gsal na | |grub pa’i mig sman sbyor
ba las | | bum mthoṅ mig sman ñid ’gyur min | |

ji ltar mthoṅ thos śes pa dag | | ’dir ni dgag par bya min te | |’dir ni sdug bsṅal rgyur gyur
pa | | bden par rtog pa bzlog bya yin | |

sems las sgyu ma gźan min źiṅ | | gźan min par yaṅ mi rtag na | |dṅos na ji ltar de gźan min
| | gźan min źe na dṅos por med | |

ji ltar sgyu ma bden min yaṅ | | blta bya de bźin lta byed yid | |gal te ’khor ba dṅos rten
can | | de ni gźan du mkha’ ’drar ’gyur | |

dṅos med dṅos la brten pas na | | byed daṅ ldan par ji ltar ’gyur | |khyod kyi sems ni grogs
med pa | | gcig pu ñid du ’gyur ba yin | |

gaṅ tshe sems ni gzuṅ bral ba | | de tshe thams cad de bźin gśegs | |de lta na yaṅ sems tsam
du | | brtags la yon tan ci źig yod | |

sgyu ma lta bur śes na yaṅ | | ji ltar ñon moṅs ldog ’gyur te | |gaṅ tshe sgyu ma’i bud med
la | | de byed ñid kyaṅ chags skye ’gyur | |

de byed pa ni śes bya la | | ñon moṅs bag chags ma spaṅs pa | |des na de mthoṅ ba na de | |
stoṅ ñid bag chags ñam chuṅ ñid | |

stoṅ ñid bag chags goms pas ni | | dṅos po’i bag chags spoṅ ’gyur źiṅ | |ci yaṅ med cis goms
pas ni | | de yaṅ phyi nas spoṅ bar ’gyur | |

gaṅ tshe gaṅ źig med do źes | | brtag bya’i dṅos po mi dmigs pa | |de tshe dṅos med rten bral
ba | | blo yi mdun na ji ltar gnas | |

gaṅ tshe dṅos daṅ dṅos med dag | | blo yi mdun na mi gnas pa | |de tshe rnam pa gźan med pas
| | dmigs pa med par rab tu źi | |

yid bźin nor bu dpag bsam śiṅ | | ji ltar re ba yoṅs skoṅ ba | |de bźin gdul bya smon lam gyi
| | dbaṅ gis rgyal ba’i skur snaṅ ṅo | |

dper na nam mkha’ ldiṅ gi ni | | mchod sdoṅ bsgrubs nas ’das gyur pa | |de ’das yun riṅ lon
yaṅ de | | dug la sogs pa źi byed bźin | |

byaṅ chub spyod pa’i rjes mthun pas | | rgyal ba’i mchod sdoṅ sgrub pa yaṅ | |byaṅ chub sems
dpa’ mya ṅan las | | ’das kyaṅ don rnams thams cad mdzad | |

sems med pa la mchod byas pas | | ji ltar ’bras bur ldan par ’gyur | |gaṅ phyir bźugs pa’am
mya ṅan ’das | | mtshuṅs pa ñid du bśad phyir ro | |

kun rdzob bam ni de ñid du’aṅ | | ruṅ ste der ’bras luṅ las yin | |dper na bden pa’i saṅs rgyas
la | | ji ltar ’bras bur bcas pa bźin | |

