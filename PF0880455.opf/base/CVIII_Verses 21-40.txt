bdag la smod pa gźan yod na | | bstod pas bdag dgar ci źig yod | |bdag la bstod pa gźan yod
na | | smad pas mi dgar ci źig yod | |

sems can mos pa sna tshogs pa | | rgyal bas kyaṅ ni mi mgu na | |bdag ’dra ṅan pas smos ci dgos
| | de bas ’jig rten bsam ba btaṅ | |

sems can rñed pa med la smod | | rñed pa can la mi sñan brjod | |raṅ bźin ’grogs dka’ de dag
gis | | dga’ ba ji ltar skye bar ’gyur | |

gaṅ phyir byis pa raṅ don ni | | med par dga’ ba mi ’byuṅ bas | |byis pa ’ga’ yaṅ bśes min źes
| | de bźin gśegs pa rnams kyis gsuṅs | |

nags na ri dgas bya rnams daṅ | | śiṅ rnams mi sñan rjod mi byed | |’grogs na bde ba de dag
daṅ | | nam źig lhan cig bdag gnas ’gyur | |

phug gam lha khaṅ steṅ pa’am | | ljon śiṅ druṅ du gnas bcas te | |nam źig rgyab tu mi lta źiṅ
| | chags pa med par ’gyur źig gu | |

sa phyogs bdag gir bzuṅ med pa | | raṅ bźin gyis ni yaṅs rnams su | |raṅ dbaṅ spyod ciṅ chags
med par | | nam źig bdag ni gnas par ’gyur | |

lhuṅ bzed la sogs ñi tshe daṅ | | kun la mi mkho’i gos ’chaṅ źiṅ | |lus ’di sba ba ma byas kyaṅ
| | ’jigs med gnas pa nam źig ’gyur | |

dur khrod soṅ nas gźan dag gi | | rus goṅ dag daṅ bdag gi lus | |’jig pa’i chos can dag tu ni
| | nam źig mgo sñoms byed par ’gyur | |

bdag gi lus ni ’di ñid kyaṅ | | gaṅ gi dri yis wa dag kyaṅ | |druṅ du ñer ’gro mi ’gyur ba |
| de lta bur ni ’gyur bar ’oṅ | |

lus ’di gcig pu byuṅ ba yaṅ | | lhan cig skyes pa’i śa rus dag | |źig ste so sor ’gyes ’gyur
na | | mdza’ ba gźan dag ci źig smos | |

skye na gcig bu skye ’gyur źiṅ | | ’chi na’aṅ de ñid gcig ’chi ste | |sdug bsṅal skal gźan mi
len na | | gegs byed mdza’ bas ci źig bya | |

lam dag tu ni źugs pa rnams | | ji ltar gnas ni ’dzin byed ltar | |de bźin srid pa’i lam źugs
pa’aṅ | | skye ba’i gnas ni yoṅs su ’dzin | |

’jig rten kun nas gduṅ bźin du | | ji srid skyes bu bźi yis ni | |de las de ni ma bteg pa |
| de srid du ni nags su soṅ | |

bśas med ’khon pa’aṅ med byas nas | | lus ’di gcig pu dben gnas te | |sṅa nas śi daṅ ’drar brtsis
nas | | śi na’aṅ mya ṅan byed pa med | |

druṅ na ’khod pa su dag kyaṅ | | mya ṅan gnod pa byed med pas | |’di yis saṅs rgyas rjes dran
sogs | | sus kyaṅ g-yeṅs par ’gyur ba med | |

de bas śin tu mdaṅs dga’ ba’i | | nags tshal tshegs chuṅ bde skyid ciṅ | |g-yeṅ ba thams cad
źi byed par | | bdag ñid gcig pu gnas par bya | |

bsam pa gźan ni kun btaṅ ste | | bdag la sems pa gcig pu yis | |sems ni mñam par gźag phyir
daṅ | | dul bar bya phyir brtson te bya | |

’jig rten ’di daṅ pha rol du’aṅ | | ’dod pa rnams ni phuṅ khrol bskyed | |’dir ni bsad daṅ bciṅ
daṅ gcod | | pha rol du ni dmyal sogs sgrub | |

