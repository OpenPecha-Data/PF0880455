bdag ni mal na ’dug bźin du | | gñen bśes kun gyis mtha’ bskor kyaṅ | |srog ’chad pa yi tshor
ba dag | | bdag ñid bcig pus myoṅ bar ’gyur | |

gśin rje’i pho ñas zin pa la | | gñan gyis ci phan bśes ci phan | |de tshe bsod nams gcig bskyabs
na | | de yaṅ bdag gis maṅ sten to | |

mgon po bag med bdag gis ni | | ’jigs pa ’di ’dra ma ’tshal nas | |mi rtag tshe ’di’i chad dag
tu | | sdig pa maṅ po ñe bar bsgrubs | |

skye bo yan lag bcad pa’i sar | | di riṅ khrid pa’aṅ bred ’gyur te | |kha skams mig rtsa ṅan
la sogs | | sṅa las gźan du ’gyur snaṅ na | |

gśin rje’i pho ña ’jigs ’jigs lta’i | | śa tshugs can gyis bzuṅ gyur ciṅ | |’jigs chen nad kyis
thebs gyur pa | | rab tu ñam thag smos ci dgos | |

su źig ’jigs chen ’di las bdag | | legs par skyob par byed ’gyur źes | |bred śa thon pa’i mig
bgrad nas | | phyogs bźir skyabs dag tshol bar byed | |

phyogs bźir skyabs med mthoṅ nas ni | | de nas kun du yi mug ’gyur | |gnas der skyabs yod ma
yin na | | de tshe bdag gis ji ltar bya | |

de bas rgyal ba ’gro ba’i mgon | | ’gro ba skyob pa’i don brtson pa | |stobs chen ’jigs pa kun
sel la | | di riṅ ñid nas skyabs su mchi | |

de yi thugs su chud pa’i chos | | ’khor ba’i ’jigs pa sel ba daṅ | |byaṅ chub sems dpa’i tshogs
la yaṅ | | de bźin yaṅ dag skyabs su mchi | |

bdag ni ’jigs pas rnam skrag pas | | kun du bzaṅ la bdag ñid ’bul | |’jam pa’i dbyaṅs la bdag
ñid kyis | | bdag gi lus ni dbul bar bgyi | |

thugs rjes spyod pa ma ’khrul ba | | spyan ras gzigs mgon de la yaṅ | |ñam thag ṅa ros ’o dod
’bod | | sdig ldan bdag la bskyab tu gsol | |

’phags pa nam mkha’i sñiṅ po daṅ | | sa yi sñiṅ po dag daṅ ni | |thugs rje che mgon thams cad
la | | skyabs tshol sñiṅ nas ’os dod ’bod | |

gaṅ źig mthoṅ nas gśin rje yi | | pho ña la sogs sdaṅ ba rnams | |skrag nas phyogs bźir ’byer
byed pa | | rdo rje can la skyabs su mchi | |

sṅon chad skyed kyi bka’ las ’das | | da ni ’jigs pa che mthoṅ nas | |khyed la skyabs su mchi
lags kyis | | ’jig pa myur du bsal du gsol | |

tha mal nad kyis ’jigs na yaṅ | | sman pa’i ṅag bźin bya dgos na | |’dod chags la sogs ñes pa
brgya’i | | nad kyis rtag btab smos ci dgos | |

de gcig gis kyaṅ ’jam gliṅ na | | gnas pa’i mi kun brlag byed la | |de dag gso ba’i sman gźan
ni | | phyogs rnams kun nas mi rñed na | |

de la sman pa thams cad mkhyen | | zug rṅu thams cad ’byin pa yi | |bka’ ltar mi byed sems pa
ni | | śin tu gti mug smad pa’i gnas | |

g-yaṅ sa tha mal chuṅ du la’aṅ | | dpag yod gnas par bya dgos na | |dpag tshad stoṅ du lhuṅ
ba yi | | yun riṅ g-yaṅ sar smos ci dgos | |

di riṅ kho na mi ’chi źes | | bde bar ’dug pa rigs ma yin | |bdag ni med par ’gyur ba’i dus
| | de ni gdon mi za bar ’byuṅ | |

bdag la mi ’jigs su yis byin | | ’di las ji ltar ṅes thar źes | |gdon mi za bar med ’gyur na
| | ji ltar bdag yid bde bar ’dug | |

