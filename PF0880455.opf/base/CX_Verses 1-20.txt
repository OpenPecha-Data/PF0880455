|| bdag gis byaṅ chub spyod pa la | | ’jug pa rnam par brtsams pa yi | |dge ba gaṅ des ’gro
ba kun | | byaṅ chub spyod la ’jug par śog | |

phyogs rnams kun na lus daṅ sems | | sdug bsṅal nad pa ji sñed pa | |de dag bdag gi bsod nams
kyis | | bde dga’ rgya mtsho thob par śog | |

de dag ’khor ba ji srid du | | nam yaṅ bde las ñams ma gyur | |’gro bas byaṅ chub sems dpa’
yi | | bde ba rgyun mi ’chad thob śog | |

’jig rten khams na dmyal ba dag | | gaṅ dag ji sñed yod pa rnams | |de dag tu ni lus can rnams
| | bde can bde bas dga’ bar śog | |

graṅ bas ñam thag dro thob śog | | byaṅ chub sems dpa’i sprin chen las | |byuṅ ba’i chu bo mtha’
yas kyis | | tsha bas ñam thag bsil bar śog | |

ral gri lo ma’i nags tshal yaṅ | | de la tsa ndan nags stug śog | |śal ma ri yi sdoṅ po yaṅ
| | dpag bsam śiṅ du ’khruṅs par śog | |

’thiṅ ril ṅur pa dag daṅ ṅaṅ pa daṅ | | bźad sogs skad sñan ’byin pas mdzes gyur cig | |pa dma
dri bsuṅ che ldan mtsho dag gis | | dmyal ba’i sa phyogs dag ni ñams dgar śog | |

sol phuṅ de dag rin chen phuṅ por gyur | | sa bsrigs śel gyi sa gźi bstar bar śog | |bsdus ’joms
ri bo rnams kyaṅ mchod pa yi | | gźal med khaṅ gyur bde gśegs gaṅ bar śog | |

mdag ma rdo bsregs mtshon gyi char pa dag | | deṅ nas bzuṅ ste me tog char par gyur | |phan
tshun mtshon gyis ’debs pa de yaṅ ni | | deṅ nas rtse phyir me tog ’phen par śog | |

chu bo rab med me doṅ ’dra naṅ byiṅ ba dag | | śa kun źig gyur rus goṅ me tog ku nda’i mdog
| |bdag gi dge ba’i stobs kyis lha yi lus thob nas | | lha mo rnams daṅ lhan cig dal gyis
’bab gnas śog | |

ci phyir ’dir ni gśin rje’i mi daṅ khra daṅ bya rgod mi bzad rnams skrag byed | | kun nas mun
bsal bde dga’ bskyed pa’i mthu bzaṅ ’di ko su yi mthu sñam ste | |gyen du bltas na nam mkha’i
dkyil na phyag na rdo rje ’bar ba bźugs mthoṅ nas | | rab tu dga’ ba’i śugs kyis sdig
daṅ bral nas de daṅ lhan cig ’gro bar śog | |

me tog char pa spos chu daṅ ’dres babs pa yis | | dmyal ba’i me mdag chil chil gsod par mthoṅ
gyur nas | |glo bur bde bas tshim pa ’di ci bsam pa daṅ | | sems dmyal rnams kyis phyag
na pa dma mthoṅ bar śog | |

grogs dag ’jigs pa bor la riṅs par tshur śog ’u bu’i thad du ni | | gaṅ gi mthu yis sdug bsṅal
kun bral dga’ ba’i śugs phyin la | |’gro ba kun nas yoṅs skyob byaṅ chub sems daṅ brtse
ba skyes gyur pa | | gźon nu zur phud can ’bar ’jigs pa med par byed pa ci źig phyin | |

khyod kyi lha brgya’i cod pan dag gis źabs kyi pa dma la mchod ciṅ | | thugs rje’i rlan spyan
dbu la me tog du ma’i tshogs kyis char ’bab pa | |khaṅ brtsegs yid ’oṅ lha mo stoṅ phrag
bstod dbyaṅs sgrogs ldan ’di ltos źes | | ’jam dbyaṅs de ’dra mthoṅ nas da ni sems dmyal
ca co ’don par śog | |

de ltar bdag gi dge rtsas kun tu bzaṅ la sogs | | byaṅ chub sems dpa’ sgrib pa med sprin bde
ba daṅ | |bsil źiṅ dri źim daṅ ldan char pa ’bebs mthoṅ nas | | sems can dmyal ba de dag
mṅon par dga’ gyur cig | |

’gro ba’i nad ni ma lus pa | | rtag tu ’byuṅ ba med par śog | |skrag pa rnams ni ’jigs med śog
| | bciṅs pa rnams ni grol bar ’gyur | |

dud ’gro rnams ni gcig la gcig | | za ba’i ’jigs daṅ bral bar śog | |sgra mi sñan pa’i mi bźin
du | | yi dags rnams ni bde bar gyur | |

’phags pa spyan ras gzigs dbaṅ gi | | phyag nas ’bab pa’i ’o rgyun gyis | |yi dags rnams ni
tshim byas śiṅ | | khrus byas rtag tu bsil bar śog | |

loṅ ba rnams kyis mig mthoṅ źiṅ | | ’on pas rtag tu sgra thos śog | |lha mo sgyu ’phrul ji bźin
du | | sbrum ma’aṅ gnod med btsa’ bar śog | |

gcer bu rnams kyis gos dag daṅ | | bkres pa rnams kyis zas daṅ ni | |skom pa rnams kyis chu
dag daṅ | | btuṅ ba źim po thob par śog | |

