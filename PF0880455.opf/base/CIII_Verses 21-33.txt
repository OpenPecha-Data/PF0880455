de bźin nam mkha’i mthas gtugs pa’i | | sems can khams la rnam kun du | |thams cad mya ṅan ’das
bar du | | bdag ni ñer ’tsho’i rgyur yaṅ śog | |

ji ltar sṅon gyi bde gśegs kyis | | byaṅ chub thugs ni bskyed pa daṅ | |byaṅ chub sems dpa’i
bslab pa la | | de dag rim bźin gnas pa ltar | |

de bśin ’gro la phan don du | | byaṅ chub sems ni bskyed bgyi źiṅ | |de bźin du ni bslab pa
la’aṅ | | rim pa bźin du bslab par bgyi | |

de ltar blo daṅ ldan pa yis | | rab daṅ byaṅ chub sems bzuṅ nas | |mjug kyaṅ rgyas par bya ba’i
phyir | | sems ni ’di ltar gzeṅs bstod do | |

deṅ du bdag tshe ’bras bu yod | | mi yi srid pa legs par thob | |di riṅ saṅs rgyas rigs su skyes
| | saṅs rgyas sras su bdag deṅ gyur | |

da ni bdag gis ci nas kyaṅ | | rigs daṅ mthun pa’i las brtsams te | |skyon med btsun pa’i rigs
’di la | | rñog par mi ’gyur de ltar bya | |

loṅ bas phyag dar phuṅ po las | | ji ltar rin chen rñed pa ltar | |de bźin ji źig ltar stes
nas | | byaṅ chub sems ’di bdag la skyes | |

’gro ba’i ’chi bdag ’joms byed pa’i | | bdud rtsi mchog kyaṅ ’di yin no | |’gro ba’i dbul ba
sel ba yi | | mi zad gter yaṅ ’di yin no | |

’gro ba’i nad rab źi byed pa’i | | sman gyi mchog kyaṅ ’di yin no | |srid lam ’khyam źiṅ dub
pa yi | | ’gro ba’i ṅal so ljon śiṅ yin | |

’gro ba thams cad ṅan ’gro las | | sgrol bar byed pa’i spyi stegs yin | |’gro ba’i ñon moṅs
gduṅ sel ba’i | | sems kyi zla ba śar ba yin | |

’gro ba’i mi śes rab rib dag | | dpyis ’byin ñi ma chen po yin | |dam chos ’o ma bsrubs pa las
| | mar gyi ñiṅ khu byuṅ ba yin | |

’gro ba’i mgron po srid pa’i lam rgyu źiṅ | | bde ba’i loṅs spyod spyad par ’dod pa la | |’di
ni bde ba’i mchog tu ñer gnas te | | sems can mgron chen tshim par byed pa yin | |

bdag gis di riṅ skyob pa thams cad kyi | | spyan sṅar ’gro ba bde gśegs ñid daṅ ni | |bar du
bde la mgron du bos zin gyis | | lha daṅ lha min la sogs dga’ bar gyis | |

byaṅ chub sems dpa’i spyod pa la ’jug la las | byaṅ chub kyi sems yoṅs su gzuṅ ba źes bya ba
ste le’u gsum pa’o ||

