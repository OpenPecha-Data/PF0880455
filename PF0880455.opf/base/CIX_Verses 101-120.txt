sṅar daṅ phyi mar skyes pas kyaṅ | | dran par ’gyur gyi myoṅ ma yin | |raṅ gis bdag ñid myoṅ
min la | | gźan dag gis kyaṅ myoṅ ma yin | |

tshor ba ’ga’ yaṅ yod min te | | des na tshor ba de ñid min | |de ltar bdag med tshogs ’di la
| | ’di yis ci ste gnod par bya | |

yid ni dbaṅ rnams la mi gnas | | gzugs sogs la min bar na’aṅ min | |naṅ yaṅ sems min phyi min
źiṅ | | gźan du yaṅ ni rñed ma yin | |

gaṅ źig lus min gźan du min | | ’dres min logs su’aṅ ’gar med pa | |de ni cuṅ zad min de’i phyir
| | sems can raṅ bźin mya ṅan ’das | |

śes bya las sṅar śes yod na | | de ni ci la dmigs nas skye | |śes daṅ śes bya lhan cig na |
| de ni ci la dmigs nas skye | |

’on te śes bya’i phyis yod na | | de tshe śes pa gaṅ las skye | |de ltar chos rnams thams cad
kyi | | skye ba rtogs par ’gyur ma yin | |

gal te de ltar kun rdzob med | | de la bden gñis ga la yod | |de yaṅ kun rdzob gźan gyis na
| | sems can mya ṅan ga la ’da’ | |

’di ni gźan sems rnam rtog ste | | de ni raṅ gi kun rdzob min | |phyis de ṅes na de yod de |
| min na kun rdzob med pa ñid | |

rtog daṅ brtag par bya ba dag | | gñis po phan tshun brten pa yin | |ji ltar grags pa la brten
nas | | rnam par dpyad pa thams cad brjod | |

gaṅ tshe rnam par dpyad pa yi | | rnam dpyod kyis ni dpyod byed na | |de tshe rnam dpyod de
yaṅ ni | | rnam dpyod phyir na thug pa med | |

dpyad bya rnam par dpyad byas na | | rnam dpyod la ni rten yod min | |rten med phyir na mi skye
ste | | de yaṅ mya ṅan ’das par brjod | |

gaṅ gi ltar na ’di gñis bden | | de ñid śin tu dka’ bar gnas | |gal te śes dbaṅ las don grub
| | śes yod ñid la rten ci yod | |

’on te śes bya las śes grub | | śes bya yod la rten ci yod | |de ste phan tshun dbaṅ gis yod
| | gñi ga yaṅ ni med par ’gyur | |

gal te bu med pha min na | | bu ñid gaṅ las byuṅ ba yin | |bu med par ni pha med pa | | de bźin
de gñis med pa ñid | |

myu gu sa bon las skye źiṅ | | sa bon de ñid kyis rtogs bźin | |śes bya las skyes śes pa yis
| | de yod pa ni cis mi rtogs | |

myu gu las gźan śes pa yis | | sa bon yod ces rtogs ’gyur na | |gaṅ phyir śes bya de rtogs pa
| | śes pa yod ñid gaṅ las rtogs | |

re źig ’jig rten mṅon sum gyis | | rgyu rnams thams cad mthoṅ ba yin | |pa dma’i sdoṅ bu sogs
dbye ni | | rgyu yi dbye bas bskyed pa yin | |

rgyu dbye gaṅ gis byas źe na | | sṅar gyi rgyu dbye ñid las so | |ci phyir rgyu yis ’bras skyed
nus | | sṅar gyi rgyu yi mthu ñid las | |

dbaṅ phyug ’gro ba’i rgyu yin na | | re źig dbaṅ phyug gaṅ yin smros | |’byuṅ rnams źe na de
lta mod | | miṅ tsam la yaṅ ci źig ṅal | |

’on kyaṅ sa sogs du ma daṅ | | mi rtag g-yo med lha min źiṅ | |’gom bya ñid daṅ mi gtsaṅ bas
| | de ni dbaṅ phyug ñid ma yin | |

