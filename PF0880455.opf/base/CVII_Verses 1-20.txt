|| de ltar bzod pas brtson ’grus brtsam | | ’di ltar brtson la byaṅ chub gnas | |rluṅ med g-yo
ba med pa bźin | | bsod nams brtson ’grus med mi ’byuṅ | |

brtson gaṅ dge la spro ba’o | | de yi mi mthun phyogs bśad bya | |le lo ṅan la źen pa daṅ |
| skyid lug bdag ñid brñas pa’o | |

sñom las bde ba’i ro myaṅ daṅ | | gñid la brten pa’i sred pa yis | |’khor ba’i sdug bsṅal mi
skyo las | | le lo ñe bar skye bar ’gyur | |

ñon moṅs rgya bas bśor nas ni | | skye ba’i rgyar ni chud gyur nas | |’chi bdag khar ni soṅ
gyur pa | | ci ste da duṅ mi śes sam | |

raṅ sde rim gyis gsod pa yaṅ | | khyod kyis mthoṅ bar ma gyur tam | |’on kyaṅ gñid la brten
pa gaṅ | | gdol pa daṅ ni ma he bźin | |

lam ni kun nas bkag nas su | | ’chi bdag gis ni bltas bźin du | |ji ltar khyod ni za dga’ źiṅ
| | ’di ltar gñid log ji ltar dga’ | |

myur ba ñid du ’chi ’gyur bas | | ji srid du ni tshogs bsag bya | |de tshe le lo spaṅs kyaṅ
ni | | dus ma yin par ci źig bya | |

’di ni ma byas brtsams pa daṅ | | ’di phyed byas par gnas pa la | |glo bur ’chi bdag ’oṅs nas
ni | | kyi hud bcom źes sems par ’gyur | |

mya ṅan śugs kyis skraṅs pa yi | | mig dmar gdoṅ la mchi ma ’dzag | |ñe du re thag chad pa daṅ
| | gśin rje’i pho ña’i bźin la blta | |

raṅ sdig dran pas gduṅ pa daṅ | | dmyal ba’i sgra ni thos pa yis | |skrag pas mi gtsaṅ lus gos
śiṅ | | myos par ’gyur tshe ci źig bya | |

khyod ni ña gson ’gre ba lta’i | | tshe ’dir ’jigs daṅ ldan gyur na | |sdig byas dmyal ba mi
bzad pa’i | | sdug bsṅal rnams ni smos ci dgos | |

chu tshan gyis ni reg pa na | | gźon śa can la rab tsha ba’i | |dmyal ba yi ni las byas nas
| | ci phyir ’di ltar bde bar gnas | |

brtson med ’bras bu ’dod pa daṅ | | bze re can la gnod maṅ źiṅ | |’chi bas bzuṅ bźin lha ’dra
ba | | kyi hud sdug bsṅal dag gis bcom | |

mi yi gru la brten nas su | | sdug bsṅal chu bo che las sgrol | |gru ’di phyi nas rñed dka’
bas | | rmoṅs pa dus su gñid ma log | |

dga’ ba’i rgyu ni mtha’ yas pa’i | | dam chos dga’ ba’i mchog spaṅs nas | |sdug bsṅal rgyu yis
g-yeṅ ba daṅ | | rgod sogs la khyod ci phyir dga’ | |

skyid lug med daṅ dpuṅ tshogs daṅ | | lhur blaṅ bdag ñid dbaṅ bya daṅ | |bdag daṅ gźan du mñam
pa daṅ | | bdag daṅ gźan du brje bar gyis | |

bdag gis byaṅ chub ga la źes | | skyid lug par ni mi bya ste | |’di ltar de bźin gśegs pa ni
| | bden pa gsuṅ bas bden ’di gsuṅs | |

sbraṅ bu śa sbraṅ buṅ ba daṅ | | de bźin srin bur gaṅ gyur pa | |des kyaṅ brtson pa’i stobs
bskyed na | | byaṅ chub thob dka’ bla med ’thob | |

bdag lta rigs kyis mir skyes la | | phan daṅ gnon pa’i ṅo śes pas | |byaṅ chub spyod pa ma btaṅ
na | | bdag gis byaṅ chub cis mi ’thob | |

’on te rkaṅ lag la sogs pa | | btaṅ dgos bdag ni ’jigs śe na | |lci daṅ yaṅ ba ma dpyad par
| | rmoṅs pas bdag ni ’jigs par zad | |

