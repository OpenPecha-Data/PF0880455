dam chos dkon mchog thams cad daṅ | | mchod rten rnams daṅ sku gzugs la | |rin chen me tog la
sogs char | | rgyun mi ’chad par ’bab par śog | |

ji ltar ’jam dbyaṅs la sogs pas | | rgyal ba rnams la mchod mdzad pa | |de bźin bdag gis de
bźin gśegs | | mgon po sras daṅ bcas rnams mchod | |

yon tan rgya mtsho rnams la bdag | | bstod dbyaṅs yan lag rgya mtshos bstod | |bstod dbyaṅs
sñan sprin de dag la | |ṅes par kun du ’byuṅ gyur cig | |

dus gsum gśegs pa’i saṅs rgyas kun | | chos daṅ tshogs kyi mchog bcas la | |źiṅ rdul kun gyi
graṅs sñad kyi | | lus btud pa yis bdag phyag ’tshal | |

byaṅ chub sems kyi gźi rnams daṅ | | mchod rten rnams la bdag phyag ’tshal | |mkhan po de bźin
slob dpon daṅ | | brtul źugs mchog la phyag ’tshal lo | |

byaṅ chub sñiṅ por mchis kyi bar | | saṅs rgyas rnams la skyabs su mchi | |chos daṅ byaṅ chub
sems dpa’ yi | | tshogs la’aṅ de bźin skyabs su mchi | |

phyogs rnams kun na bźugs pa yi | | rdzogs saṅs rgyas daṅ byaṅ chub sems | |thugs rje chen po
mṅa’ rnams la | | thal mo sbyar te gsol ba ni | |

thog ma med ldan ’khor ba nas | | tshe rabs ’di’am gźan dag tu | |bdag gis ma ’tshal sdig bgyis
pa’am | | bgyid du stsal ba ñid daṅ ni | |

gti mug ’khrul pas bdag non te | | rjes su yid raṅs gaṅ bgyis pa | |noṅs pa de ni mthoṅ bgyis
nas | | bsam pa thag pas mgon la bśags | |

bdag gis dkon mchog gsum daṅ ni | | pha ma’am bla ma gźan dag la | |ñon moṅ sgo nas lus ṅag
daṅ | | yid kyis gnod bgyis gaṅ lags daṅ | |

ñes pa du mas skyon chags pa’i | | sdig can bdag gis sdig pa gaṅ | |śin tu mi bzad bgyis pa
de | | thams cad ’dren pa rnams la bśags | |

bdag ni sdig pa ma byaṅ bar | | sṅon du ’gum par ’gyur du mchi | |ji ltar ’di las ṅas thar bar
| | myur ba’i tshul gyis bskyab tu gsol | |

yid brtan mi ruṅ ’chi bdag ’di | | byas daṅ ma byas mi sdod pas | |na daṅ mi na kun gyis kyaṅ
| | glo bur tshe la yid mi brtan | |

thams cad bor te chas dgos par | | bdag gis de ltar ma śes nas | |mdza’ daṅ mi mdza’i don gyi
phyir | | sdig pa rnam pa sna tshogs byas | |

mi mdza’ rnams kyaṅ med ’gyur źiṅ | | mdza’ ba rnams kyaṅ med par ’gyur | |bdag kyaṅ med par
’gyur ba ste | | de bźin thams cad med par ’gyur | |

rmi lam ñams su myoṅ ba bźin | | dṅos po gaṅ daṅ gaṅ spyad pa | |de de dran pa’i yul du ’gyur
| | ’das pa thams cad mthoṅ mi ’gyur | |

re źig gson tshe ’di ñid la | | mdza’ daṅ mi mdza’ du ma ’das | |de dag don du byas pa’i sdig
| | mi bzad gaṅ yin mdun na gnas | |

de ltar bdag ni glo bur źes | | bdag gis rtogs par ma gyur pas | |gti mug chags daṅ źe daṅ gis
| | sdig pa rnam pa du ma byas | |

ñin mtshan sdod pa yoṅ me par | | tshe ’di rtag tu god ’gyur źiṅ | |snon pa gud nas ’oṅ med
na | | bdag lta ’chi bar cis mi ’gyur | |

