pho ña pho ña mo yis sṅon | | gaṅ phyir du mar gsol btab ciṅ | |sdig pa rnams sam grags min
la’aṅ | | gaṅ gi don du ma ’dzems par | |

’jigs pa la yaṅ bdag źugs śiṅ | | rdzas kyaṅ zad par byas gyur te | |gaṅ la yoṅs su ’khyud pas
na | | mchog tu dga’ ’gyur de dag ñid | |

keṅ rus ñid yin gźan min na | | raṅ dbaṅ daṅ ni bdag min la | |rab tu ’dod ciṅ yoṅs źen nas
| | ci phyir mya ṅan ’das mi ’gro | |

gaṅ źig daṅ po ’bad de bteg | | draṅs kyaṅ ṅo tshas ’og tu lta | |sṅon ni mthoṅ ṅam ma mthoṅ
yaṅ | | gos kyis gdoṅ ni g-yogs par gyur | |

khyod ñon moṅs pa’i gdoṅ de ni | | da lta mṅon sum gyur pa bźin | |bya rgod kyis bsal byas mthoṅ
nas | | da lta ci phyir ’byer bar byed | |

gźan rnams mig gis blta na yaṅ | | gaṅ źig yoṅs su bsruṅ gyur pa | |ji srid de ni des za na
| | ser sna can khyod ces mi bsruṅ | |

śa yi phuṅ po ’di mthoṅ nas | | bya rgod daṅ gźan za byed na | |gźan gyi zas la me tog gi |
| phreṅ ba tsa ndan rgyan gyis mchod | |

rus goṅ ñid du mthoṅ nas ni | | mi ’gul yaṅ ni khyod skrag na | |ro laṅs bźin du ’ga’ yis kyaṅ
| | bskyod par gyur na cis mi ’jigs | |

zas ni gcig pu ñid las ni | | bśad daṅ kha chu byuṅ gyur na | |de las bśad la mi dga’ źiṅ |
| kha chu la khyod ci phyir dga’ | |

śiṅ bal reg na ’jam pa yi | | sṅas la dga’ bar mi byed par | |dri ṅa ’dzag pa ma yin źes | |
’dod ldan mig gtsaṅ ba la rmoṅs | |’dod ldan ṅan pa rmoṅs pa rnams | | śiṅ bal reg na ’jam
pa la’aṅ | |ñal po bya bar mi nus źes | | de la khro ba dag tu byed | |

gaṅ la g-yogs kyaṅ ’di chags pa | | de ma g-yogs na cis mi ’dod | |de la dgos pa med na ni |
| g-yogs pa la ni ci phyir ’khyud |[(line order changed)]

gal te mi gtsaṅ chags med na | | rus gzeb rgyus pas sbrel ba la | |śa yi ’dam gyis źal źal byas
| | gźan khyod ci phyir paṅ du ’khyud | |

khyod ñid mi gtsaṅ maṅ yod pa | | de ñid la khyod gtan spyod ciṅ | |mi gtsaṅ rkyal pa gźan dag
la’aṅ | | mi gtsaṅ brkam pas ’dod par byed | |

bdag ni śa ’di la dga’ źes | | reg daṅ blta bar ’dod na ko | |sems med pa yi raṅ bźin gyi |
| śa ni khyod ko ji ltar ’dod | |

’dod pa’i sems gaṅ yin pa de | | reg daṅ blta bar mi nus la | |gaṅ źig nus de śes pa min | |
don med ’khyud des ci źig bya | |

mi gtsaṅ raṅ bźin gźan gyi lus | | mi rtogs ṅo mtshar mi che yi | |raṅ ñid mi gtsaṅ ñid yin
par | | rtogs par mi ’gyur ṅo mtshar che | |

sprin bral ñi zer gyis phye ba’i | | pa dma gźon nu spaṅs nas ni | |mi gtsaṅ źen pa’i sems kyis
ni | | mi gtsaṅ gzeb la ci phyir dga’ | |

sa phyogs mi gtsaṅ gyis gos pa | | gal te reg par mi ’dod na | |gaṅ las de ni byuṅ ba yi | |
lus la ji ltar khyod reg ’dod | |

gal te mi gtsaṅ chags med na | | mi gtsaṅ źiṅ las byuṅ gyur ciṅ | |de yi sa bon des bskyed pa
| | gźan khyod ci phyir paṅ du ’khyud | |

mi gtsaṅ las byuṅ mi gtsaṅ srin | | chuṅ du’aṅ khyod ’dod mi byed la | |mi gtsaṅ maṅ gi raṅ
bźin lus | | mi gtsaṅ skyes pa’aṅ ’dod par byed | |

