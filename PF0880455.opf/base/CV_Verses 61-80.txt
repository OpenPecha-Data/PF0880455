rmoṅs pa’i yid khyod ci yi phyir | | śiṅ gzugs gtsaṅ ma gzuṅ mi byed | |mi gtsaṅ tshogs kyi
’khrul ’khor ’di | | rul ba bsruṅs te ci źig ruṅ | |

thog mar pags pa’i rim pa ’di | | raṅ gi blo yis tha dad phye | |śa yaṅ rus pa’i dra ba las
| | śes rab mtshon gyis gud du phye | |

rus pa rnams kyaṅ dbye byas nas | | rkaṅ gi bar du blta bya źiṅ | |’di la sñiṅ po ci yod ces
| | bdag ñid kyis ni brtag par gyis | |

de ltar ’bad de btsal kyaṅ der | | khyod kyis sñiṅ po ma mthoṅ na | |da duṅ ci phyir chags tshul
gyis | | khyod ni lus ’di sruṅ bar byed | |

khyod kyis mi gtsaṅ ba zar mi ruṅ | | khrag kyaṅ btuṅ du mi ruṅ la | |rgyu lto’aṅ gźib tu mi
ruṅ na | | lus kyis khyod la ci źig bya | |

ñis na wa daṅ bya rgod kyis | | zas kyi don du ’di bsruṅ rigs | |mi ’o cog gi lus ’di ni | |
bkol bar bya ba ñid du zad | |

’di ltar khyod kyis bsruṅs kyaṅ ni | | ’chi bdag brtse ba med pa yis | |phrogs te bya daṅ khyir
byin na | | de tshe khyod kyis ci byar yod | |

bran g-yog bkol du mi btub la’aṅ | | gos la sogs pa mi sbyin na | |lus ’di bsñod kyaṅ gźan ’gro
na | | khyod ko ci ste śa thaṅ gso | |

’di la gla rṅan byin nas ni | | da ni raṅ gi don byed chug | |phan pa med par ’di la ni | |
thams cad sbyin par mi bya’o | |

’gro daṅ ’oṅ ba’i rten tsam du | | lus la gru yi blo bźag ste | |sems can rnams don bsgrub pa’i
phyir | | yid bźin gyi ni lus su bsgyur | |

de ltar raṅ dbaṅ yod kyis de | | rtag tu ’dzum pa’i bźin du gyis | |khro gñer ṅo zum yoṅs thoṅ
ste | | ’gro ba’i bśes daṅ gsoṅ por gyis | |

khri la sogs pa bab col du | | sgra daṅ bcas par mi dor ro | |sgo yaṅ drag tu mi dbye ste |
| rtag tu gcom bskyuṅs dga’ bar bya | |

chu skyar byi la chom rkun dag | | sgra med ’jab ciṅ ’gro ba yis | |mṅon par ’dod pa’i don sgrub
pa | | thub pas rtag tu de bźin spyad | |

gźan la bźen bskul ’debs mkhas śiṅ | | ma bcol phan pa byed pa’i ṅag | |gus pas spyi bos blaṅ
gyis te | | rtag tu kun gyi slob mar gyur | |

legs par smas pa thams cad la | | dge bar gsuṅs źes brjod par bya | |bsod nams byed pa mthoṅ
gyur na | | bstod pas legs par dga’ ba bskyed | |

lkog na yon tan brjod bya źiṅ | | yon tan brjod na rjes su brjod | |raṅ gi yon tan brjod na
de | | yon tan śes par rig par bya | |

rtsom pa thams cad dga’ phyir te | | de ni rin gyis ño na’aṅ dkon | |de ltas gźan byas yon tan
gyis | | dga’ ba’i bde ba spyad par bya | |

bdag la ’dir goṅ yoṅ med la | | pha rol du yaṅ bde ba che | |ñes pas mi dga’ sdug bsṅal źiṅ
| | pha rol du yaṅ sdug bsṅal che | |

smra na yid phebs ’brel pa daṅ | | don gsal yid du ’oṅ ba daṅ | |chags daṅ źe sdaṅ spaṅs pa
daṅ | | ’jam źiṅ ran par smra bar bya | |

mig gis sems can lta na yaṅ | | ’di dag ñid la brten nas bdag | |saṅs rgyas ñid du ’gyur ro
źes | | draṅ źiṅ byams pa’i tshul gyis blta | |

