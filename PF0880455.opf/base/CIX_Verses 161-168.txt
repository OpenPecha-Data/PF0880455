tshe ni don med myur ’da’ yi | | rnam dpyod śin tu rñed par dka’ | |der yaṅ rnam g-yeṅ goms
pa ni | | bzlog pa’i thabs ni ga la yod | |

der yaṅ ṅan soṅ chen por ni | | ltuṅ phyir bdud ni brtson par byed | |der ni log pa’i lam maṅ
źiṅ | | the tshom las kyaṅ brgal dka’ ste | |

slar yaṅ de la brñed dka’ źiṅ | | saṅs rgyas ’byuṅ rñed śin tu dka’ | |ñon moṅs chu bo spaṅ
dka’ ste | | e ma sdug bsṅal brgyud par gyur | |

de ltar śin tu sdug bsṅal yaṅ | | raṅ sdug mi mthoṅ gaṅ yin pa | |sdug bsṅal chu bor gnas ’di
dag | | kyi hud mya ṅan bya bar ’os | |

dper na ’ga’ źig yaṅ yaṅ khrus | | byas te yaṅ yaṅ mer ’jug pa | |de ltar śin tu sdug bsṅal
bar | | gnas kyaṅ bdag ñid bder rlom bźin | |

de ltar rga daṅ ’chi med pa | | bźin du spyod pas gnas rnams la | |daṅ po ñid du bsad byas nas
| | ṅan soṅ ltuṅ ba mi bzad ’oṅ | |

de ltar sdug bsṅal mes gduṅs la | | bsod nams sprin las legs ’khruṅs pa’i | |raṅ gi bde ba’i
tshogs char gyis | | źi byed par bdag nam źig ’gyur | |

nam źig dmigs pa med tshul du | | gus pas bsod nams tshogs bsags te | |dmigs pas phuṅ bar ’gyur
rnams la | | stoṅ pa ñid ni ston par ’gyur | |

byaṅ chub sems dpa’i spyod pa la ’jug pa las | śes rab kyi pha rol tu phyin pa’i le’u ste dgu
pa’o ||

