khyod ni raṅ ñid mi gtsaṅ la | | smod mi byed par ma zad kyi | |mi gtsaṅ rkyal pa mi gtsaṅ la
| | brkam pas gźan yaṅ ’dod par byed | |

ga pur la sogs yid ’oṅ daṅ | | ’bras chan dag gam tshod ma’aṅ ruṅ | |khar bcug phyir phyuṅ bor
ba yis | | sa yaṅ mi gtsaṅ btsog par ’gyur | |

gal te mi gtsaṅ ’di ’dra ba | | mṅon sum gyur kyaṅ the tshom na | |dur khrod dag tu bor ba’i
lus | | mi gtsaṅ gźan yaṅ blta bar gyis | |

gaṅ las pags pa’i kha phye na | | ’jigs pa chen po skye ’gyur bar | |śes kyaṅ ji ltar de ñid
la | | phyir źiṅ dga’ ba skye bar ’gyur | |

lus la bskus pa’i dri de yaṅ | | tsa ndan sogs yin gźan ma yin | |gźan gyi dri des gźan dag
la | | ci yi phyir na chags par byed | |

gal te raṅ bźin dri ṅa bas | | ’di la ma chags legs min nam | |’jig rten don med sreg pa dag
| | ji ste de la dri źim skud | |

’on te dri źim tsa ndan ni | | lus la ’dir ni ci źig byuṅ | |gźan gyi dri yis gźan dag la |
| ci yi phyir na chags par byed | |

gal te skra sen riṅ ba daṅ | | so skya drir bcas ’dam gyi dris | |bsgos pas lus kyi raṅ bźin
ni | | gcer bu ’jigs pa ñid yin na | |

raṅ la gnod pa’i mtshon bźin du | | de ’bad ci phyir byi dor byed | |bdag la rmoṅs pa’i ’bad
pa yis | | smyos pas sa ’di kun tu ’khrugs | |

rus goṅ ’ba’ źig mthoṅ nas ni | | dur khrod du ni yid ’byuṅ na | |g-yo ba’i rus goṅ gis khyab
pa’i | | groṅ gi dur khrod la dga’ ’am | |

de ltar mi gtsaṅ gyur pa de | | rin med par ni mi rñed do | |de don bsgrubs pas śa thaṅ daṅ
| | dmyal la sogs pa’i gnod par ’gyur | |

byis pa nor spel mi nus pas | | dar la bab na ’di ci bde | |nor sogs pa yis tshe gtugs na |
| rgas nas ’dod pas ci źig bya | |

’dod ldan ṅan pa kha cig ni | | ñin raṅs las kyis yoṅs dub ste | |khyim du ’oṅs nas chad pa’i
lus | | ro daṅ ’dra bar ñal bar byed | |

kha cig byes bgrod ñon moṅs daṅ | | riṅ du soṅ ba’i sdug bsṅal can | |bu smad ’dod bźin bu smad
rnams | | khyud khor los kyaṅ mthoṅ mi ’gyur | |

bdag la phan ’dod rnam rmoṅs pas | | gaṅ don ñid du btsoṅ ba yaṅ | |de ma thob par don med pa’i
| | gźan gyi las kyi rluṅ gis bdas | |

la la raṅ gi lus btsoṅ źiṅ | | dbaṅ med gźan gyis bkal gyur te | |chuṅ ma dag kyaṅ bu byuṅ na
| | śiṅ druṅ dgon par bab bab ’byuṅ | |

’dod pas bslus pa’i glen pa dag | |’tsho ’dod ’tsho bar bya’o źes | |srog stor dogs bźin g-yul
du ’jug | | khe phyir bran du ’gro bar byed | |

’dod ldan la la lus kyaṅ bcad | | kha cig gsal śiṅ rtse la btsugs | |kha cig mduṅ thuṅ dag gis
bsnun | | kha cig bsregs pa dag kyaṅ snaṅ | |

bsags daṅ bsruṅ daṅ brlag pa’i gduṅ ba yis | | nor ni phuṅ khrol mtha’ yas śes par bya | |nor
la chags pas g-yeṅs par gyur pa rnams | | srid pa’i sdug bsṅal las grol skabs med do | |

’dod ldan rnams la de la sogs | | ñes dmigs maṅ la mnog chuṅ ste | |śiṅ rta ’dren pa’i phyugs
dag gis | | rtswa ni kham ’ga’ zos pa bźin | |

