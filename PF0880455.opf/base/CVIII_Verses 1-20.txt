|| de ltar brtson ’grus bskyed nas ni | | yid ni tiṅ ṅe ’dzin la bźag | |sems ni rnam par g-yeṅs
pa’i mi | | ñon moṅs mchi ba’i phrag na gnas | |

lus daṅ sems ni dben pa yis | | rnam par g-yeṅ ba mi ’byuṅ ṅo | |de bas ’jig rten spaṅ bya źiṅ
| | rnam par rtog pa yoṅs su dor | |

chags pa’i phyir daṅ rñed sogs la | | sred pas ’jig rten mi spoṅ ste | |de bas ’di dag yoṅs
spoṅs la | | mkhas pas ’di ltar dpyad par bya | |

źi gnas rab tu ldan pa’i lhag mthoṅ gis | | ñon moṅs rnam par ’joms par śes byas nas | |thog
mar źi gnas btsal bya de yaṅ ni | | ’jig rten chags pa med la mṅon dgas ’grub | |

mi rtag su źig mi rtag la | | yaṅ dag chags par byed pa yod | |des ni tshe rabs stoṅ phrag tu
| | sdug pa mthoṅ bar yoṅ mi ’gyur | |

ma mthoṅ na ni dgar mi ’gyur | | yid kyaṅ mñam ’jog mi ’gyur la | |mthoṅ yaṅ ṅoms par mi ’gyur
bas | | sṅar bźin sred pas gduṅ bar ’gyur | |

sems can rnams la chags byas na | | yaṅ dag ñid la kun nas sgrib | |skyo ba’i sems kyaṅ ’jig
par byed | | tha mar mya ṅan gduṅ bar ’gyur | |

de la sems pa ’ba’ źig gis | | tshe ’di don med ’da’ bar ’gyur | |rtag pa med pa’i mdza’ bśes
kyis | | g-yuṅ druṅ chos kyaṅ ’jig par ’gyur | |

byis daṅ skal ba mñam spyod na | | ṅes par ṅan ’gror ’gro ’gyur te | |skal mi mñam par khrid
byed na | | byis pa bsten pas ci źig bya | |

skad cig gcig gis mdza’ ’gyur la | | yud tsam gyis ni dgrar yaṅ ’gyur | |dga’ ba’i gnas la khro
byed pas | | so so’i skye bo mgu bar dka’ | |

phan par smras na khro bar byed | | bdag kyaṅ phan las bzlog par byed | |de dag ṅag ni ma mñan
na | | khro bas ṅan ’gror ’gro bar ’gyur | |

mtho la phrag dog mñam daṅ ’gran | | dma’ la ṅa rgyal bstod na dregs | |mi sñan brjod na khoṅ
khro skye | | nam źig byis las phan pa thob | |

byis daṅ ’grogs na byis pa la | | bdag bstod gźan la smod pa daṅ | |’khor bar dga’ ba’i gtam
la sogs | | mi dge cis kyaṅ ṅes par ’byuṅ | |

de ltar bdag daṅ gźan bsten pa | | des ni phuṅ par ’gyur bar zad | |des kyaṅ bdag don ma byas
la | | bdag kyaṅ de don mi ’gyur bas | |

byis las thag riṅ byel bar bya | | phrad na dga’ bas mgu byas te | |’dris chen ñid du mi ’gyur
bar | | tha mal pa tsam legs par bya | |

buṅ bas me tog sbraṅ rtsi bźin | | chos kyi don tsam blaṅs nas ni | |kun las sṅon chad ma mthoṅ
bźin | | ’dris pa med par gnas par bya | |

bdag ni rñed maṅ bkur sti bcas | | bdag la maṅ po dga’ ’o źes | |de ’dra’i sñems pa ’chaṅ gyur
na | | śi ba’i ’og tu ’jigs pa skye | |

de bas rnam par rmoṅs pa’i yid | | gaṅ daṅ gaṅ la chags gyur pa | |de daṅ de bsdoṅs stoṅ ’gyur
du | | sdug bsṅal ñid du gyur ciṅ ldaṅ | |

de bas mkhas pas chags mi bya | | chags pa las ni ’jigs pa skye | |’di dag raṅ bźin ’dor ’gyur
bas | | brtan par gyis te rab tu rtogs | |

rñed pa dag ni maṅ byuṅ źiṅ | | grags daṅ sñan pa byuṅ gyur kyaṅ | |rñed daṅ grags ba’i tshogs
bcas te | | gaṅ du ’doṅ ba’i gtol med do | |

