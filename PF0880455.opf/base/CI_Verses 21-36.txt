sems can rnams kyi klad nad tsam | | bsal lo sñam du bsams na yaṅ | |phan ’dogs bsam pa daṅ
ldan de | | bsod nams dpag med ldan gyur na | |

sems can re re’i mi bde ba | | dpag tu med pa bsal ’dod ciṅ | |re re’aṅ yon tan dpag med du
| | bsgrub par ’dod pa smos ci dgos | |

pha’am yaṅ na ma yaṅ ruṅ | | su la ’di ’dra’i phan sems yod | |lha daṅ draṅ sroṅ rnams kyaṅ
ruṅ | | tshaṅs pa la yaṅ ’di yod dam | |

sems can de dag ñid la sṅon | | raṅ gi don du ’di ’gra’i sems | |rmi lam du yaṅ ma rmis na |
| gźan gyi don du ga la skye | |

gźan dag raṅ gi don du yaṅ | | mi ’byuṅ sems can don sems gaṅ | |sems kyi rin chen khyad par
’di | | sṅa na med pa’i rmad cig ’khruṅs | |

’gro ba kun gyi dga’ ba’i rgyu | | sems can sdug bsṅal rtsir gyur pa | |rin chen sems kyi bsod
nams gaṅ | | de la ji ltar gźal gyis laṅ | |

phan par bsams pa tsam gyis kyaṅ | | saṅs rgyas mchod las khyad ’phags na | |sems can ma lus
thams cad kyi | | bde don brtson pa smos ci dgos | |

sdug bsṅal ’dor ’dod sems yod kyaṅ | | sdug bsṅal ñid la mṅon par rgyug | |bde ba ’dod kyaṅ
gti mug pas | | raṅ gi bde ba dgra ltar ’joms | |

gaṅ źig bde bas phoṅs pa daṅ | | sdug bsṅal maṅ ldan de dag la | |bde ba kun gyis tshim pa daṅ
| | sdug bsṅal thams cad gcod byed ciṅ | |

gti mug kyaṅ ni sel byed pa | | de daṅ dge mtshuṅs ga la yod | |de ’dra’i bśes kyaṅ ga la yod
| | bsod nams de ’dra’aṅ ga la yod | |

phan btags lan lon gaṅ yin pa | | de yaṅ re źig bsṅags ’os na | |ma bcol legs par byed pa yi
| | byaṅ chub sems dpa’ smos ci dgos | |

’gro ba ñuṅ zad nar ma’i zas sbyor ba | | skad cig zas tsam sbyin par byed pa daṅ | |brñas bcas
ñin phyed ’draṅs par byed pa yaṅ | | dge ba byed pa yin źes skye bos bkur | |

sems can graṅs mtha’ yas la dus riṅ du | | bde bar gśegs kyi bde ba bla na med | |yid la bsam
pa mtha’ dag rdzogs byed pa | | rtag tu sbyin pa lta źig smos ci dgos | |

gaṅ źig de ’dra’i rgyal sras sbyin bdag la | | gal te ṅan sems skyed par byed na de | |ṅan sems
bskyed pa’i graṅs bźin bskal par ni | | dñal bar gnas par ’gyur źes thub pas gsuṅs | |

’on te gaṅ źig yid rab daṅ byed na | | de yi ’bras bu de bas lhag par ’phel | |rgyal sras rnams
la do gal chen pos kyaṅ | | sdig pa mi ’byuṅ dge ba daṅ gis ’phel | |

gaṅ la sems kyi dam pa rin chen de | | skyes pa de yi sku la phyag ’tshal źiṅ | |gaṅ la gnod
pa byas kyaṅ bde ’brel ba | | bde ba’i ’byuṅ gnas de la skyabs su mchi | |

byaṅ chub sems dpa’i spyod pa la ’jug pa las byaṅ chub sems kyi phan yon bśad pa źas bya ba
ste le’u daṅ po’o | |

