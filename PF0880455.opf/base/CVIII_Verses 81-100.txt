phyugs kyis bsgrubs na’aṅ mi dkon pa’i | | mnog chuṅ gaṅ yin de don du | |dal ’byor phun sum
rñed dka’ ’di | | las kyis mnar ba rnams kyis bcom | |

’dod pa ṅes par ’jig ’gyur źiṅ | | dmyal la sogs par ltuṅ byed pa | |chen po min phyir dus kun
du | | dub pa’i chegs byuṅ gaṅ yin pa | |

de yi bye ba’i cha tsam gyi | | tshegs kyis saṅs rgyas ñid ’grub na | |’dod ldan byaṅ chub spyod
pa bas | | sdug bsṅal che la byaṅ chub med | |

dmyal sogs sdug bsṅal bsam byas na | | ’dod pa rnams la mtshon daṅ ni | |dug daṅ me daṅ g-yaṅ
sa daṅ | | dgra rnams kyis kyaṅ dper mi phod | |

de ltar ’dod la skyo byas te | | dben pa la ni dga’ ba bskyed | |rtsod daṅ ñon moṅs kyis stoṅ
pa | | źi ba’i nags kyi naṅ dag tu | |

skal ldan zla ’od tsa ndan gyis bsil ba’i | | yaṅs pa’i rdo leb khaṅ bzaṅs ñams dga’ bar | |sgra
med źi ba’i nags rluṅ g-yo ba yis | | gźan la phan don sems śiṅ ’chag par byed | |

khaṅ stoṅ śiṅ druṅ phug dag tu | | gaṅ du ji srid ’dod gnas śiṅ | |yoṅs ’dzin bsruṅ ba’i sdug
bsṅal spaṅs | | ltos pa med par bag yaṅs spyod | |

raṅ dbaṅ spyod ciṅ chags med la | | gaṅ daṅ yaṅ ni ’brel med pa | |chog śes bde spyod gaṅ yin
pa | | dbaṅ pos kyaṅ ni de rñed dka’ | |

de la sogs pa’i rnam pa yis | | dben pa’i yon tan bsam byas nas | |rnam rtog ñe bar źi ba daṅ
| | byaṅ chub sems ni bsgom par bya | |

bdag daṅ gźan du mñam pa ni | | daṅ po ñid du ’bad de bsgom | |bde daṅ sdug bsṅal mñam pas na
| | thams cad bdag bźin bsruṅ bar bya | |

lag pa la sogs dbye ba rnam maṅ yaṅ | | yoṅs su bsruṅ bya’i lus su gcig pa ltar | |de bźin ’gro
ba tha dad bde sdug dag | | thams cad bdag bźin bde ba ’dod mñam gcig | |

gal te bdag gi sdug bsṅal gyis | | gźan gyi lus la mi gnod pa | |de lta’aṅ de bdag sdug bsṅal
de | | bdag tu źen pas mi bzod ñid | |

de bźin gźan gyi sdug bsṅal dag | | bdag la ’bab par mi ’gyur yaṅ | |de lta’aṅ de bdag sdug
bsṅal de | | bdag tu źen pas bzod par dka’ | |

bdag gis gźan gyi sdug bsṅal bsal | | sdug bsṅal yin phyir bdag sdug bźin | |bdag gis gźan la
phan par bya | | sems can yin phyir bdag lus bźin | |

gaṅ tshe bdag daṅ gźan gñi ga | | bde ba ’dod du mtshuṅs pa la | |bdag daṅ khyad par ci yod
na | | gaṅ phyir bdag gcig bde bar brtson | |

gaṅ tshe bdag daṅ gźan gñi ga | | sdug bsṅal mi ’dod mtshuṅs pa la | |bdag daṅ khyad par ci
yod na | | gaṅ phyir gźan min bdag sruṅ byed | |

gal te de la sdug bsṅal bas | | bdag la mi gnod phyir mi bsruṅ | |ma ’oṅs pa yi sdug bsṅal yaṅ
| | gnod mi byed na de ci bsruṅ | |

bdag gis de ni myoṅ sñam pa’i | | rnam par rtog de log pa ste | |’di ltar śi ba’aṅ gźan ñid
la | | skye ba yaṅ ni gźan ñid yin | |

gaṅ tshe gaṅ gi sdug bsṅal gaṅ | | de ni de ñid kyis bsruṅs na | |rkyaṅ pa’i sdug bsṅal lag
pas min | | ci phyir des ni de bsruṅ bya | |

gal te rigs pa min yaṅ ’dir | | bdag tu ’dzin pas ’jug ce na | |bdag gźan mi rigs gaṅ yin te
| | ci nus par ni spaṅ bya ñid | |

