dṅos sam yaṅ na brgyud kyaṅ ruṅ | | sems can don las gźan mi spyad | |sems can kho na’i don
gyi phyir | | thams cad byaṅ chub phyir bsṅo’o | |

rtag par dge ba’i bśes gñen ni | | theg chen don la mkhas pa daṅ | |byaṅ chub sems dpa’i brtul
źugs mchog | | srog gi phyir yaṅ mi btaṅ ṅo | |

dpal ’byuṅ ba yi rnam thar las | | bla ma bsten pa’i tshul ltar bslab | |’di daṅ saṅs rgyas
bka’ stsal gźan | | mdo sde bklags nas śes par bya | |

mdo sde rnams las bslab pa snaṅ | | de bas mdo sde bklag par bya | |nam mkha’i sñiṅ po’i mdo
sde ni | | thog ma ñid du blta bar bya | |

gaṅ phyir rtag tu spyad pa ni | | de las rgya cher rab ston pas | |bslab pa kun las btus pa
yaṅ | | ṅes par yaṅ daṅ yaṅ du blta | |

yaṅ na re źig mdor bsdus pa’i | | mdo rnams kun las btus pa blta | |’phags pa klu sgrub kyis
mdzad pa’i | | gñis po ’aṅ ’bad pas blta bar bya | |

gaṅ las gaṅ ni ma bkag pa | | de ñid spyad par bya ba ste | |’jig rten sems ni bsruṅ ba’i phyir
| | bslab pa mthoṅ nas yaṅ dag spyad | |

lus daṅ sems kyi gnas skabs la | | yaṅ daṅ yaṅ du brtag bya ba | |de ñid kho na mdor na ni |
| śes bźin bsruṅ ba’i mtshan ñid do | |

lus kyis ’di dag spyad par bya | | tshig tsam brjod pas ci źig ’grub | |sman dpyad bklags pa
tsam gyis ni | | nad pa dag la phan ’gyur ram | |

byaṅ chub sems dpa’i spyod pa la ’jug pa las | śes bźin bsruṅ bar bya ba ste le’u lṅa pa’o ||

