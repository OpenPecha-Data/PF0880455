ñam ṅa che thaṅ byuṅ gyur kyaṅ | | mi yis mig ni bsruṅ ba ltar | |de bźin ñam ṅa byuṅ gyur kyaṅ
| | ñon moṅs dbaṅ du mi ’gyur bya | |

bdag ni bsregs te bsad gyur tam | | bdag gi mgo bo bcad kyaṅ bla | |rnam pa kun du ñon moṅs
pa’i | | dgra la ’dud par mi bya’o | |de bźin gnas skabs thams cad du | | rigs pa las ni gźan
mi spyad | |

rtsed mo’i bde ’bras ’dod pa ltar | | ’di yis bya ba’i las gaṅ yin | |las de la ni źen bya ste
| | las des mi ṅoms dga’ bar bya | |

bde ba’i don du las byas kyaṅ | | bad ’gyur mi ’gyur gtol med kyi | |gaṅ gi las ñid bde ’gyur
ba | | de las mi byed ji ltar bde | |

spu gri’isor chags sbraṅ rtsi lta’i | | ’dod pa rnams kyis mi ṅoms na | |rnam smin bde la źi
ba yi | | bsod nams kyis lta ci ste ṅoms | |

de ltas las tshar phyin bya’i phyir | | ñi ma phyed dus gduṅs pa yi | |glaṅ chen mtsho phrad
mtshor ’jug ltar | | las de la yaṅ ’jug par bya | |

stobs ñams pa daṅ rjes ’brel na | | slar bya’i don du dor bar bya | |legs par zin na phyi ma
daṅ | | phyi ma ’dod pas de spaṅ bya | |

’thab rñiṅ dgra daṅ lhan cig tu | | g-yul ṅor ral kha lhags ma bźin | |ñon moṅs mtshon las gzur
bya źiṅ | | ñon moṅs dgra rnams gźom par bteg | |

g-yul du ral gri lhuṅ gyur na | | ’jigs pas myur du len pa ltar | |de bźin dran pa’i mtshon
śor na | | dmyal ba’i ’jigs dran myur du blaṅ | |

ji ltar khrag la brten bcas nas | | dug ni lus la khyab ’gyur ba | |de bźin glags ni rñed pa
na | | ñes pas sems la khyab par ’gyur | |

yuṅs mar bkaṅ ba’i snod bkur la | | ral gri thogs pas druṅ bsdad de | |bo na gsod bsdigs ’jigs
pa ltar | | brtul źugs can gyis de bźin sgrim | |

de bas paṅ du sprul ’oṅs na | | ji ltar riṅs par ldaṅ ba ltar | |de bźin gñid daṅ sñom ’oṅs
na | | myur du de dag bzlog par bya | |

ñes pa byuṅ ba re re źiṅ | | bdag la smad nas ci nas kyaṅ | |bdag la phyis ’di mi ’byuṅ ṅa |
| de ltar bya źes yun riṅ bsam | |

ji ltar gnas skabs ’di dag la | | dran pa goms pa ñid ’gyur źes | |rgyu ’di yis ni phrad pa
’am | | rigs pa’i las ni ’dod par bya | |

ci nas las byed sṅon rol nas | | thams cad la ni mthu yod pa | |de ltar bag yod gtam dran te
| | bdag ñid ldaṅ ba yaṅ bar bya | |

ji ltar rluṅ ni ’gro ba daṅ | | ’oṅ bas śiṅ bal dbaṅ bsgyur ba | |de bźin spro bas dbaṅ bsgyur
te | | de ltar na ni ’grub par ’gyur | |

byaṅ chub sems dpa’i spyod pa la ’jug pa las | brtson ’grus bstan pa źes bya ba ste le’u bdun
pa’o ||

