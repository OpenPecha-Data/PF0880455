phyogs bcu nam mkha’i mthas gtugs pa’i | | ’gro ba ñon moṅs las bsgral bar | |dam bcas gaṅ tshe
bdag ñid kyaṅ | | ñon moṅs rnams las ma grol ba | |

bdag gi tshod kyaṅ mi śes par | | smra ba ji ltar smyon pa min | |de ltar ñon moṅs gźom pa la
| | rtag tu phyir mi ldog par bya | |

’di la bdag gis źen bya źiṅ | | khon du bzuṅ nas g-yul sprad de | |rnam pa de ’dra’i ñon moṅs
pa | | ñon moṅs ’joms byed ma gtogs so | |

bdag ni bsregs te bsad gyur tam | | bdag gi mgo bo bcad kyaṅ bla’i | |rnam pa kun du ñon moṅs
pa’i | | dgra la mdud par mi bya’o | |

tha mal dgra bo yul nas phyuṅ yaṅ ni | | yul gźan dag tu gnas śiṅ yoṅs bzuṅ nas | |nus pa brtas
nas de nas phyir ldog gi | | ñon moṅs dgra tshul de daṅ ’dra ma yin | |

ñon moṅs ñon moṅs śes rab mig gis spaṅ | | bdag yid las bsal gaṅ du ’gro bar ’gyur | |gaṅ du
gnas nas bdag gnod bya phyir ’oṅ | | blo źen bdag la brtson pa med par zad | |

ñon moṅs rnams ni yul na mi gnas dbaṅ tshogs la min par na’aṅ min | | de las gźan na’aṅ min
na di dag gar gnas ’gro ba kun gnod byed | |’di ni sgyu ’dra de phyir sñiṅ la ’jigs spoṅs
śes phyir brtson pa bsten | | don med ñid du bdag la dmyal sogs rnams su ci ste gnod pa byed
| |

de ltar rnam bsams ji skad bśad pa yi | | bslab pa bsgrub pa’i ched du ’bad par bya | |sman
pa’i ṅag ma mñan na sman dag gis | | bcos dgos nad pa sos pa ga la yod | |

byaṅ chub sems dpa’i spyod pa la ’jug pa las | bag yod bstan pa źes bya ba ste le’u bźi pa’o
||

